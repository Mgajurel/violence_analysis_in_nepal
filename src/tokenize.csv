DATE,TITLE,MAIN_NEWS,SOURCE_URL
25/07/2020,हत्या आरोपमा ४ जना पक्राउ,"जुम्ला — हिमा गाउँपालिकाको जार्जीमा एक व्यक्तिको हत्या आरोपमा प्रहरीले चार जनालाई पक्राउ गरेको छ। ३५ वर्षीय लगम भनिने लोकबहादुर शाहीको शव बुधबार जार्जी र सिम्तली गाउँको बीचमा बाटोदेखि करिब ५० मिटर तल भेटिएको थियो। मंगलबार राति उनको हत्या भएको प्रहरीले जनाएको छ। जिल्ला प्रहरी प्रमुख डीएसपी लालबहादुर धामीले घटनामा संलग्न भएको शंकामा स्थानीय चार जनालाई पक्राउ गरी अनुसन्धान भइरहेको बताए। ‘चारै जनाको नाममा किटानी जाहेरी पनि परेको छ, उनले भने। मृतकका आफन्त चेतन शाहीले लगमको छाती, अनुहार र टाउकोमा ठूलो चोट लागेको बताए। उनका अनुसार चोट हेर्दा ढुंगाले हानेको जस्तो देखिन्छ। पदम भन्ने पदमबहादुर शाही, अम्मर शाही, जयबहादुर बुढा र बलबहादुर बुढाको नाममा किटानी जाहेरी दर्ता गरिएको उनले बताए। ‘चार दिनसम्म प्रहरीले जाहेरी लिन आनाकानी गरिरहेको थियो, आज बल्ल जाहेरी लिएर अनुसन्धान थालेको भनेको छ, उनले भने। घटनाको दिन मृतक र ती व्यक्तिहरूले स्थानीय एक होटलमा सँगै बसेर खाजा खाएको र पछि झगडा परेको शाहीले बताए। ",https://ekantipur.com/pradesh-6/2020/07/25/159568484227925180.html
17/07/2020,बेंसीसहरमा आइसोलेसन बनाउन लाग्दा स्थानीयको विरोध,"लमजुङ — बेंसीसहर नगरपालिका ७, सहजीको सहरी विकास कार्यालयको भवनमा संचालित क्‍वारेन्टाइनलाई आइसोलेसन बनाउने तयारी गरिएपछि स्थानीयले विरोध गरेका छन्। जिल्ला समन्वय समितिको हलमा निर्माण गरिएको आइसोलेसनमा समस्या आएपछि प्रमुख जिल्ला अधिकारी नेतृत्वको संकट व्यवस्थापन केन्द्र (सीएसमसी) ले सहजीको क्‍वारेन्टाइनलाई आइसोलेसन बनाउने निर्णय गरेपछि स्थानीय विरोधमा उत्रिएका हुन्। सीएमसीले भोटेओडारको भक्ति नमुना माविमा क्वारेन्टाइन बनाउने निर्णय गरेको थियो। सहरी विकास कार्यालयको भवनमा बेंसीसहर नगरपालिका ७ को वडा कार्यालयले क्वारेन्टाइन बनाएको थियो। उक्त क्वारेन्टाइनलाई सीएमसीले जिल्लास्तरीय क्वारेन्टाइन बनाउने निर्णय गर्दै यसको रेखदेखको जिम्मा सशस्त्र प्रहरीलाई दिइएको थियो। उक्त ठाउँमा आइसोलेसन व्यवस्थापन गर्ने भन्दै शुक्रबार दिउँसो जिल्ला समन्वय समितिमा राखिएको आइसोलेसनको सामग्री गाडीमा सहजी पुर्‍याएको थियो। गाडीलाई अघि बढ्न नदिई स्थानीयले दिनभर विरोध गरे। स्थानीयले अरु ठाउँ भरिएपछि मात्रै कोरोना संक्रमित ल्याउन, संक्रमितले प्रयोग गरेको पानीको ढल पुमाखोलामा नमिसाउन, क्वारेन्टाइनमा बस्नेले गरेको फोहरलाई जथाभावी नफाल्न र फालिएका कपडा, बोत्तलजन्य पदार्थलाई गाढ्न आग्रह गरेका थिए। आफ्नो आग्रह अस्वीकार गर्दै प्रशासनले प्रहरी लगाएर जबर्जस्ती आइसोलेसन बनाउन लागिएकोले विरोध गर्नु परेको स्थानीय धना थापाले बताइन्। स्थानीयले आफ्ना माग राख्दा उल्टै प्रहरीबाट लाठीचार्ज भएको गुनासो गरेका छन्। उनीहरुले लाठी चार्ज गर्ने प्रहरीलाई कारबाहीको समेत माग गरेका छन्। बेंसीसहर नगरपालिका ७ का वडाअध्यक्ष गोविन्द बस्नेतका अनुसार स्थानीयले सम्भावित स्वास्थ्य जोखिमलाई सम्बोधन गरिनुपर्ने मागमात्रै राखेका थिए। क्वारेन्टाइनलाई आइसोलेसन बनाउने विषयमा स्थानीय साथै जनप्रतिनिधिसँग समन्वय नगर्दा समस्या आएको उनले बताए। प्रमुख जिल्ला अधिकारी कृष्णप्रसाद शर्माले जिल्लास्थित क्वारेन्टाइनलाई आइसोलेसन बनाउने सन्दर्भमा जनप्रतिनिधिले सहयोग नगरेको गुनासो गरे। जिल्ला समन्वय समितिको हलमा निर्माण गरिएको आइसोलेसनमा शौचालयको समस्या, पानी चुहिने समस्यालगायतले संक्रमितलाई समस्या बनाएको भन्दै भोटेओडारको भक्ति नमुना माविमा क्वारेन्टाइन बनाएर सहजीको क्वारेन्टाइनलाई आइसोलेसन बनाउने प्रक्रिया अघि बढाउँदा समस्या आएको बताए। ",https://ekantipur.com/pradesh-4/2020/07/17/15950018418375652.html
14/07/2020,"रामेछापको कठजोरमा छुरा प्रहारबाट १ को मृत्यु, २ घाइते","रामेछाप — रामेछापको मन्थली नगरपालिका–२, कठजोरमा सोमबार राति छुरा प्रहार गरी १ जनाको हत्या गरिएको छ। छुरा प्रहारबाट २ जना घाइते भएका छन्। गाउँमा झारफुक गराएर घर फर्कंदै गरेका ६२ वर्षीय विनोदकुमार श्रेष्ठलाई बाटो ढुकेर बसेका स्थानीय ५० वर्षीय दिलबहादुर श्रेष्ठले छुरा प्रहार गरेको प्रहरीले बताएको छ। कोखमा छुरा लागेर गम्भीर घाइते भएका श्रेष्ठलाई उपचारका लागि मन्थलीको तामाकोसी अस्पताल पुऱ्याइए पनि उनको उपचारका क्रममा मृत्यु भएको हो। यसैगरी छुरा प्रहारबाट गम्भीर घाइते भएका ३५ वर्षीय नारायण श्रेष्ठलाई थप उपचारका लागि काठमाडौंको ट्रमा सेन्टर लगिएको छ। घटनामा २५ वर्षीय प्रेमबहादुर श्रेष्ठ सामान्य घाइते भएका छन्। जिल्ला प्रहरी कार्यालय रामेछापका प्रमुख बसन्त पाठकले अपराधमा संलग्न दिलबहादुर श्रेष्ठलाई प्रहरीले रातिनै नियन्त्रणमा लिई जिल्ला प्रहरी कार्यालयको हिरासतमा राखेको बताए। प्रहरीले घटनाको अनुसन्धान सुरु गरिसकेको पाठकले बताएका छन्। ",https://ekantipur.com/pradesh-3/2020/07/14/159468780650246902.html
13/07/2020,समयमै भुक्तानी नपाएको भन्दै तालाबन्दी,"भोजपुर — समयमै भुक्तानी नपाएपछि भोजपुरका निर्माण व्यावसायीहरुले पूर्वाधार विकास कार्यालय भोजपुरको कार्यालयमा तालाबन्दी गरेका छन्। तोकिएको समयमा नै योजनाको काम सकेर बिल पेश गरेपनि प्रदेश सरकारले भुक्तानी नदिएपछि उनीहरु आन्दोलित बनेका हुन्। कोरोना भाइरस र अविरल वर्षाका बाबजुत पनि विकासे योजनाका कामहरु सकेर बिल पेश गरेपनि करोडौंको भुक्तानी नहुँदा व्यावसायी र कामदार समस्यामा परेको मार्सेली निर्माण सेवाका सञ्चालक श्याम श्रेष्ठले बताए। प्रदेश सरकारसँग पटकपटक ताकेता गर्दासम्म पैसा निकासा नगराइएको उनले आक्रोश पोखे। ‘कामदारहरुलाई काम मात्रै लगाएर हुन्छ? उनीहरुको पनि परिवार छ, घर चलाउनुपर्छ। हामीले बादलझरी, दिनरात नभनी काम गर्‍यौं तर अहिलेसम्म पैसा निकासा गर्ने कुनै छाँटकाँट छैन, उनले भने। काम सम्पन्न गरी भुक्तानी पाउनु पर्ने रकम करिब १५ करोड रहेको व्यवसायीहरुले बताएका छन्। भुक्तानी नहुँदा व्यावसायीसँग सम्बद्व श्रमिक,व्यापारी र आम मजदुर समेत मारमा परेको अर्का निर्माण व्यावसायी उत्तम खड्काले जानकारी दिए। प्रदेश सरकारले योजनाका कामहरु सम्पन्‍न गर्दापनि भुक्तानीमा आनाकानी गरेको उनीहरुको गुनासो छ। भुक्तानी नभएसम्म व्यावसायीले कार्यालयमा अनिश्चितकालका लागि तालाबन्दी गर्ने बताएका छन्। यस्तै, अन्य सम्पूर्ण योजनाका कामहरु ठप्प पार्ने उनीहरुले बताएका छन्। पूर्वाधार विकास कार्यालय भोजपुर अन्तर्गत भोजपुरमा ३० र धनकुटामा २५ वटा योजनाहरु सञ्चालनमा रहेका छन्। ",https://ekantipur.com/pradesh-1/2020/07/13/1594639175232976.html
12/07/2020,इन्धनकाे मूल्य बढाइएकाेमा नेविसंघको प्रदर्शन,"काठमाडौँ — सरकारले इन्धनमा मूल्यवृद्धि गरेको भन्दै नेविसंघका कार्यकर्ताहरुले काठमाडौंको बबरमहलमा आइतबार प्रदर्शन गरेका छन्। बबरमहलको सडकमा झन्डा र ब्यानरसहित कालोपट्टि बाँधेर उपस्थित प्रदर्शनकारीले ‘नाफा घाटा जान्दैनौं मूल्यवृद्धि मान्दैनौं भन्दै नारा लगाएका थिए।  उनीहरुले संकटका बेलामा पनि पेट्रोलियम पदार्थको मूल्य बढाएको भन्दै फिर्ता गर्नुपर्ने माग गर्दै सडकमा आएको बताएका छन्। प्रदर्शनमा नेविसंघका अध्यक्ष लगायत सहभागी थिए।  अन्तर्राष्ट्रिय बजारमा इन्धनको मूल्य बढेको जनाउँदै नेपाल आयल निगमले शुक्रबार राति १२ बजेदेखि लागू हुनेगरी पेट्रोल, डिजेल र मट्टितेलमा प्रतिलिटर १/१ रुपैयाँको दरले बढाएको थियो। नयाँ मूल्य लागू भएपछि प्रतिलिटर पेट्रोल १ सय २ रुपैयाँ, डिजेल ८८ रुपैयाँ र मट्टितेल ८८ रुपैयाँ कायम भएकाे छ। ",https://ekantipur.com/news/2020/07/12/159453728341285612.html
10/07/2020,माइतीघरमा प्रधानमन्त्री ओलीको पक्षमा प्रदर्शन [तस्बिरहरु],"काठमाडौँ — प्रधानमन्त्री केपी शर्मा ओलीको समर्थनमा शुक्रबार केही युवा माइतीघरमा प्रदर्शनमा सहभागी भएका छन्। पछिल्लो समय नेकपामा जारी विवादका कारण केही नेताहरुले ओलीको राजीनामा समेत मागेकाले ओली समर्थकहरुले केही दिनदेखि ठाउँठाउँमा प्रदर्शन गरिरहेका छन्। सरकार आफैले २५ जनाभन्दा बढी एक ठाउामा भेला नहुन र कुनै सभा सम्मेलन समेत आयोजना नगर्न भनेपनि ओलीकै पक्षमा कार्यकर्ताहरु सडकमा उत्रिएका हुन्। ओलीको नेतृत्वमा पार्टी र सरकारका काम प्रभावकारी नभएको भन्दै नेकपा स्थायी कमिटिका सदस्यहरुले राजीनामा माग गरिरहेका बेला प्रदर्शन भएको हो । झरी परिरहेपनि प्रदर्शनमा सहभागी युवाहरुले ओलीको पक्षमा लेखिएका ब्यानर, प्लेकार्ड बोक्दै नाराबाजी गरेका थिए ।            ",https://ekantipur.com/news/2020/07/10/159438085945796315.html
09/07/2020,अतिक्रमण हटाउन गएको बर्दिया निकुञ्जको टोली र स्थानीयबीच झडप,"बर्दिया — बर्दियाको ठाकुरबाबा नगरपालिका–९ ठाकुरद्वारामा अतिक्रमित बस्ती हटाउन गएका निकुञ्ज कर्मचारी र स्थानीयबीच बिहीबार झडप भएको छ। बिहीबार बिहानै बस्ती हटाउन निकुञ्जको टोली पुगेपछि स्थानीय विरोधमा उत्रिएका हुन्।  बर्दिया राष्ट्रिय निकुञ्जले सरकारी जग्गा अतिक्रमण गरेर बनाइएको भन्दै ५४ वटा घर हटाउने तयारी गरेको छ। स्थानीयले भने आफूहरू वर्षौंदेखि त्यहीँ बस्दै आएकाले नहट्ने अडान लिएका छन्। स्थानीय र निकुञ्जको टोलीबीच अहिले पनि झडप जारी रहेको वडाध्यक्ष राधा चौधरीले बताइन्। ‘निकुञ्जले हरेक दिन स्थानीयलाई पक्रेर लैजाने र सादा कागजमा सही गराउने गर्थ्यो, उनले भनिन्, ‘आज पनि दुई जनालाई पक्रेर लैजान खोजेपछि झडप भएको हो। निकुञ्जका वार्डेन अणनाथ बरालले भने अतिक्रमित बस्ती भएकाले हटाउन कर्मचारी खटाइएको बताए। ‘बस्ती खालि गरेरै छाड्छौं, उनले भने। ",https://ekantipur.com/pradesh-5/2020/07/09/159427169127742727.html
06/07/2020,कैलालीमा ओली र दाहाल पक्षधर नेकपा कार्यकर्ताबीच झडप,"धनगढी — कैलालीको लम्कीमा नेकपा कार्यकर्ताहरुबीच झडप भएको छ। अध्यक्ष तथा प्रधानमन्त्री केपी शर्मा ओली र अर्का अध्यक्ष पुष्पकमल दाहाल तथा वरिष्ठ नेता माधव नेपाल समूहका कार्यकर्ता एकापसमा झडपमा उत्रिएका हुन्। केन्द्रमा दुवै पक्षका शीर्ष नेताबीच विवाद चुलिरहेकै बेला स्थानीय कार्यकर्ताबीच झडप भएको थियो। सचेत नागरिक समाज नाममा प्रधानमन्त्री ओलीको सर्मथनमा अपरान्ह लम्की चोकमा र्‍यालीसहित कोणसभाको आयोजना गरेको थियो। सोही क्रममा दुवै पक्षबीच भएको विवाद हात हालाहालमा परिणत भएको थियो। स्थानीयका अनुसार ओली पक्षले, ‘हामीलाई दाहालको एक-एक हर्कत थाहा छ भन्दै विरोध गरेपछि विवाद सुरु भएको थियो। नेकपाका कार्यकर्ता नरबहादुर खड्काले दाहालका विरुद्ध अभिव्यक्ति दिएको आरोपमा दाहाल निकटका केही युवाहरु खड्काको माइक खोस्‍न अग्रसर भएपछि दुवै पक्षबीच झगडा भएको थियो। झडपको अवस्था उत्पन्न भएपछि प्रहरीले अवस्था साम्य गरेको लम्कीका स्थानीय देवानन्द न्यौपानेले बताए। लम्कीमा खटिएका प्रहरी निरीक्षक ज्ञानेन्द्र चन्दले भने, ‘सुरक्षाकर्मीको तत्काल परिचालनका कारण ठूलो दुर्घटना हुन पाएन। ",https://ekantipur.com/news/2020/07/06/159405313628045698.html
05/07/2020,अवैध ढुंगा उत्खनन रोक्न खोज्दा आक्रमण,"काठमाडौँ — ललितपुरको गोदावरी–७, देवीचौरमा अवैध ढुंगा उत्खनन रोक्न खोज्दा गिद्धवीर सामुदायिक वन उपभोक्ता समितिका अध्यक्ष र सचिवमाथि आक्रमण भएको छ। ढुंगा खानीले पहिरो झरेको खबर पाएपछि रोक्न गएका अध्यक्ष प्रेमबहादुर थिङ र मुरली महतमाथि बिहीबार कुटपिट गरिएको हो। उनीहरूको अनुहार, हात, खुट्टा र घुँडामा चोट लागेको छ। दुवैको नख्खुस्थित मेडिसिटी अस्पतालमा उपचार भइरहेको छ। समितिका सचिव महतले चरम दोहन हुन थालेपछि रोक्न खोज्दा टोले गुन्डा लगाएर आक्रमण गरिएको बताए। ‘छम्पीका कर्ण लामाले फोन गरेर ५/६ वटा बाइकमा आफ्ना साथीहरूलाई बोलाए, उनले सुनाए। हातपात गर्नेविरुद्धमा जिल्ला वन कार्यालयलाई बोधार्थ दिएर महानगरीय प्रहरी वृत चापागाउँमा जाहेरी दर्ता गरिएको छ। महानगरीय प्रहरी परिसर जावलाखेलका प्रवक्ता प्रहरी उपरीक्षक तुलबहादुर कार्कीले छानबिन गरी कारबाही प्रक्रिया अघि बढाउने बताए। देवीचौर डुकुछाप क्षेत्रमा मत्स्येन्द्रनाथ मल्टिपर्पाेज, सजिलो रोडा ढुंगा, न्यु क्वालिटी एड्भान्स र शान्ति गणेश रोडा ढुंगा उद्योग छन्। तीमध्ये मत्स्येन्द्रनाथ मल्टिपर्पाेजबाहेक अन्य उद्योगसँग क्रसर सञ्चालन गर्न कच्चापदार्थका लागि ढुंगा खानी छैन। अन्य व्यवसायीले क्रसरका लागि ढुंगा देवीचौर–कटुवाल दह–बानियाँ गाउँ हुँदै माल्टाको बगुवा पुग्ने सडक विस्तार गर्न वनबाट निकाल्ने गरेका हुन्। सजिलो रोडा र न्यु क्वालिटी सञ्चालक शशि शाही ठकुरी र मधुसूदन डोटेल हुन्। वन समितिका अध्यक्ष र सचिवमाथि हातपात भने शान्ति गणेश रोडा ढुंगामा काम गर्नेले गरेको स्थानीयले बताए। शान्ति गणेशका सञ्चालक सुदर्शन विष्ट र रामकृष्ण विष्ट हुन्। उनीहरूको क्रसर उद्योग निर्माणाधीन छ। उनीहरूले ढुंगा स्टकमा राख्न वन खनेका हुन्। देवीचौर–बानियाँ सडक चार वर्षअघि सांसद विकास कोषको बजेटबाट कान्तिलोक पथको वैकल्पिक मार्गका रूपमा विकास गर्न डीपीआर तयार गरिएको थियो। गिद्धवीर सामुदायिक वन देवीचौरबाट माल्टा पुग्ने सडकको प्रस्थान विन्दु हो। शान्ति गणेशका सञ्चालक सुदर्शनले भने आक्रमणको घटना आफूहरू सम्बन्धित नरहेको दाबी गरे। ‘हातपात गर्ने केटाहरू हामीसँग काम गर्दैनन्। पहिले काम माग्न भने आएका थिए, उनले भने, ‘कुट्ने र कुटिनेको के रिसइबी हो थाहा छैन। गोदावरी नगरपालिका–७ मा ६ दशमलव ५ हेक्टरमा फैलिएको सामुदायिक वनमा अहिले ६/७ वटा एक्स्काभेटरले दिनहुँ ढुंगा उत्खनन गरिरहेका छन्। सामाखेल क्षेत्रमा राम्रो ढुंगा फेला परेकाले व्यवसायीले बढी मात्रामा वन दोहन गरेका हुन्। ढुंगा निकाल्ने क्रममा पहिरो झरेर बाटो अवरुद्ध भएको छ। अवैध रूपमा सञ्चालित उद्योगका कारण राज्यलाई लाखौं रुपैयाँ राजस्व घाटा भइरहेको छ। व्यवसायीले एउटा क्रसरबाट दिनमा ४० देखि ९० टिपरसम्म रोडा बिक्री गर्छन्। गोदावरी नगरपालिकाका प्रवक्ता मिलन सिलवालले यसबारे अनुगमन गर्ने बताए। ललितपुरका जिल्ला वन अधिकृत नवीन गिरीले कुटपिटका घटना भएकाले दोषीमाथि कडा कारबाही गर्न प्रहरी प्रशासनसँग माग गरिसकेको बताए। ‘स्वीकृतिबिना वन खनेको बारेमा वडा कार्यालय र नगरपालिकामा बुझ्ने तयारी भइरहेको छ, उनले भने। सडक विस्तारका नाममा वन क्षेत्रमा भएका दोहनमा गोदावरी–७ का वडाध्यक्ष गिरीप्रसाद तिमिल्सेनाको समेत मिलेमतो रहेको स्थानीयको भनाइ छ। गिरीले २०७६ फागुन १५ मा मत्स्येन्द्रनाथ र सजिलो रोडा ढुंगासँग डुकुछाप हुँदै बानियाँ गाउँ पुग्ने सडक विस्तार गर्ने र त्यसक्रममा निस्केका ढुंगा बिक्री गर्न सकिने गरी सम्झौता गराएका थिए। ढुंगा उत्खनन गरेबापत दुवै उद्योगले स्थानीय भीमसेन मावि र देवी माविलाई ३/३ लाख दिने मौखिक सहमति पनि गरेका छन्। जिल्ला वन अधिकृत गिरीले वडाले बाटो विस्तारका नाममा ढुंगा उत्खनन गरी बिक्री गर्न मिल्ने गरी सहमति दिने कानुनी व्यवस्था नभएको बताए। ‘यसबारे थप बुझ्दै छौं, उनले भने। वडाध्यक्ष तिमिल्सेनाको एक्स्काभेटर पनि ढुंगा उत्खननमा प्रयोग भएको स्थानीय बताउँछन्। गिद्धवीर वन समितिका अध्यक्ष थिङले सम्बन्धित निकायले चार किल्ला तोकेर वैधानिक खानी यकिन गरी मापदण्डभित्र रहेर मात्र सञ्चालन गर्न दिनुपर्ने बताए। ‘अहिले जथाभावी सार्वजनिक जग्गा दोहन गरेर ढुंगा निकालिँदै छ, उनले भने। वडाध्यक्ष तिमिल्सेनाले भने कानुनमा टेकेर मात्र विकास गर्न नसकिने बताए। ‘लेले नल्लु क्षेत्रका खानी तथा क्रसर उद्योग देवीचौरमा स्थानान्तरण गर्ने भनिएकाले पनि खन्न दिएका हौं, उनले भने, ‘अहिले काम रोकेका छौं। उनले आफ्नो एक्स्काभेटर त्यहाँ नचलाएको दाबी गरे। लामो समयदेखि विवादमा रहेको लेले नल्लु क्षेत्रमा पनि सामुदायिक तथा राष्ट्रिय वन मासेर धमाधम ढुंगा उत्खनन भइरहेको छ। दम्सीडोल सामुदायिक वनको पूर्व उत्तर मोहोडामा चरम दोहन भइरहेको हो। स्थानीयको उजुरीका आधारमा वन क्षेत्रमा उत्खनन रोक्न वन कार्यालय ललितपुरले २०७६ असार ३ मा जिल्ला प्रशासन कार्यालय ललितपुर, वन निर्देशनालय प्रदेश ३ हेटौडालाई बोधार्थ दिएर गोदावरी नगरपालिकालाई पत्राचार गरेको थियो। तैपनि अवैध निकासी रोकिएको छैन। ललितपुरका प्रमुख जिल्ला अधिकारी नारायणप्रसाद भट्टले यसबारेमा आफूलाई जानकारी नभएको बताए। ",https://ekantipur.com/news/2020/07/05/159391707016676106.html
05/07/2020,‘बिरामी हेर्ने मन छ तर अझै कुटाइ खाने डर छ [तस्बिरहरु],काठमाडौँ — ‘स्वास्थ्यकर्मी विरुद्धका हिंसा अन्त्य गरौं भन्दै काठमाडौंका विभिन्न अस्पताल र बाहिरी जिल्लामा काम गर्ने डाक्टरहरुले आइतबार माइतीघर मण्डलामा धर्ना दिएका छन्। पछिल्लो समयमा स्वास्थ्यकर्मीविरुद्ध हुने हिंसाको विरोध स्वरुप डाक्टरहरुले शान्तिपूर्ण आन्दोलन गरेका हुन्। धर्नामा सहभागीले ‘बिरामी हेर्ने मन छ तर अझै कुटाइ खाने डर छ जस्ता नारा लेखिएका प्लएकार्ड बोकेका थिए। डाक्टरहरुले माइतीघर मण्डला हुँदै बानेश्वरसम्म र्‍याली लगेका थिए।         ,https://ekantipur.com/news/2020/07/05/159393785034292973.html
28/06/2020,"'होम क्वारेन्टाइन स्वीकार्य छैन, क्वारेन्टाइनको व्यवस्था गर स्थानीय सरकार' भन्दै प्रदर्शन",काठमाडौँ — बाहिरबाट आएका व्यक्तिका लागि क्वारेन्टाइन स्थापना गर्न भन्दै कीर्तिपुरका स्थानीयले प्रदर्शन गरेका छन्। सरकारले होम क्वारेन्टाइन बस्नुपर्ने भनेपछि स्थानीयहरू विरोध प्रदर्शनमा उत्रिएका हुन्। कीर्तिपुरका स्थानीयले पाँगा दोबाटोमा होम क्वारेन्टाइन स्वीकार्य नभएकाले स्थीय तहले क्वारेन्टाइन निर्माण गर्नुपर्ने माग गरेका हुन्।  गृह मन्त्रालयले होम क्वारेन्टाइन बस्न दिने भन्ने निर्णय गरेको भन्दै उनीहरूले प्रदर्शन गरेका हुन्।  प्रदर्शनका क्रममा उनीहरूले दूरी कायम गरेर विभिन्न नारा लेखिएका प्लेकार्ड देखाएका थिए। 'नागरिक खबरदारी प्रदर्शन' कार्यक्रम रहेको सहभागीले बताएका थिए। ,https://ekantipur.com/national/2020/06/27/1593259091268456.html
25/06/2020,नगरप्रमुखमाथि खुर्सानीको धुलो प्रहार,मुगु — छायानाथ रारा नगरपालिकाको सातौं नगरसभा उद्घाटनका क्रममा नगरप्रमुख हरिजंग शाहीमाथि खुर्सानीको धुलो प्रहार भएको छ। बुधबार गमगढीमा आयोजना गरिएको कार्यक्रममा नगरकार्यपालिकाका असन्तुष्ट सदस्यले नाराबाजी गर्दै मञ्चतर्फ खुर्सानीको धुलो फालेका हुन्। आफूलाई फालेको खुर्सानीको धुलो सुरक्षाकर्मी र कर्मचारीलाई परेको नगरप्रमुख शाहीले बताए। खुर्सानी प्रहार गर्ने कार्यपालिका सदस्य कर्ण कुलाललाई नियन्त्रणमा लिइएको जिल्ला प्रहरी प्रमुख डीएसपी भुवनेश्वरप्रसाद शाहले बताए। उनका अनुसार असन्तुष्ट नेकपाका जनप्रतिनिधिले नगरसभामा नाराबाजी गर्दै करिब ५० वटा कुर्सी फुटाएका छन्। ,https://ekantipur.com/pradesh-6/2020/06/25/159304419609325354.html
23/06/2020,१३ वर्षीया किशोरी सुत्केरी प्रकरण : जबर्जस्ती करणी आरोपमा एक युवक पक्राउ,"लमजुङ — बेंसीसहर नगरपालिकाकी १३ वर्षीया किशोरीलाई जबर्जस्ती करणी गरेको आरोपमा प्रहरीले सोमबार १९ वर्षीय युवकलाई पक्राउ गरेको छ। ती किशोरी सुत्केरी भइसकेकी छन्। उनले जेठ २७ मा चितवनस्थित भरतपुर अस्पतालमा शल्यक्रियामार्फत बच्चा जन्माएकी हुन्। पीडित किशोरीले असार १ मा युवकविरुद्ध जबर्जस्ती करणीपछि गर्भ रहेको भन्दै किटानी जाहेरी दिएकी थिइन्। भारतबाट फर्किएर बेंसीसहरको क्वारेन्टाइनमा रहेका आरोपित युवकलाई कोरोना संक्रमण नभएको पुष्टि भएसँगै प्रहरीले सोमबार पक्राउ गरेको हो। उजुरी दिए पनि क्वारेन्टाइनमा बसेका उनलाई कोरोना संक्रमण भएको हुन सक्ने भन्दै प्रहरीले पक्राउ गरेको थिएन। क्वारेन्टाइन सुरक्षार्थ खटिएका सशस्त्र प्रहरीको सुरक्षा निगरानीमा रहेका उनलाई सोमबार पक्राउ गरिएको डीएसपी गंगाबहादुर थापाले बताए। हाडनाता करणी भएकाले थप विवरण प्रहरीले खुलाएको छैन। घटना गत असोज २ गतेको रहेको प्रहरी स्रोत बताउँछ। कोही नभएको मौका छोपेर ती युवक किशोरीको घरमा गएर जबर्जस्ती करणी गरेको खुलेको छ। त्यसपछि भारततर्फ भागेका युवक जेठ अन्तिम साता मात्रै नेपाल फर्किएका थिए। प्रहरीले जबर्जस्ती करणी ऐनअन्तर्गत मुद्दा चलाउने तयारी गरेको छ। घटनाबारे थप अनुसन्धान भइरहेको प्रहरीले जनाएको छ। छोरीको पेट बढ्दै गएपछि गत वैशाख अन्तिम साता आमाले ती किशोरीलाई बेंसीसहरस्थित लमजुङ जिल्ला सामुदायिक अस्पताल ल्याएकी थिइन्। किशोरी गर्भवती भएको भन्दै असार ४ गतेलाई प्रसूतिको समय दिइएको थियो। किशोरीलाई असहज भएपछि जेठ २६ मै बेंसीसहर नगरपालिकाको एम्बुलेन्समार्फत भरतपुर अस्पताल पुर्‍याइएको थियो। उपचारपछि जेठ ३२ मा बेंसीसहर फर्किएकी किशोरीलाई आफन्त र गाउँलेले घर नआउन दबाब दिएपछि उनी आमा र शिशुसँगै बेंसीसहरमै बसेकी छन्। बेंसीसहर नगरपालिका, वर्ल्डभिजन इन्टरनेसनल, नेपाल–ग्रामीण सामुदायिक विकास केन्द्र (आरसीडीसी), इन्सेक, लमजुङ उद्योग वाणिज्य संघलगायतको सहयोगमा उनीहरूलाई बेंसीसहरमा डेरा खोजेर राखिएको छ। ",https://ekantipur.com/news/2020/06/23/159288522829941856.html
23/06/2020,राजविराजमा प्रधानमन्त्रीको पुतला दहन,राजविराज — नागरिकता संशोधन विधेयक विभेदकारी रहेको भन्दै जनता समाजवादी पार्टी निकटका युवा र विद्यार्थीहरुले मंगलबार साँझ सप्तरीको सदरमुकाम राजविराजमा प्रधानमन्त्री केपी शर्मा ओलीको पुत्ला जलाएका छन्। उक्त विधेयकको खारेजीको मागसहित उनीहरुले राजविराजमा प्रदर्शनपछि स्थानीय नेताचोकमा प्रधानमन्त्रीको पुत्ला जलाएका हुन्। पुत्ला जलाउने क्रममा प्रदर्शनकारी र प्रहरीबीच पटक पटक झडप भएको थियो। पुत्लामा आगो लगाउन थालिएपछि प्रहरीले पुत्ला खोस्‍ने प्रयास गरेको थियो। प्रर्दशनकारीले पुत्ला खोस्‍न नदिने भनेपछि झडप भएको हो। नागरिकता संशोधन विधेयक ल्याएर सरकारले विभेद गर्न खोजेकाले विरोधमा प्रधानमन्त्रीको पुत्ला जलाइएको प्रदर्शनकारीहरुले बताए। ,https://ekantipur.com/pradesh-2/2020/06/23/15929187233288174.html
24/06/2020,म्याग्दीको दाना सबस्टेसनमा स्थानीयको ताला,"म्याग्दी — अन्नपूर्ण गाउँपालिका–३ दानामा निर्माणाधीन कालीगण्डकी करिडोर प्रसारण लाइनको सबस्टेसनमा स्थानीयले तालाबन्दी गरेका छन्। आयोजनाले लिखित सम्झौता गरेको सामाजिक उत्तरदायित्वअन्तर्गतका काम नगरेको भन्दै वडाध्यक्ष नरसिं पुर्जाको नेतृत्वमा बुधबार मूलगेटमा तालाबन्दी गरिएको स्थानीय इन्द्रसिं शेरचनले बताए। आयोजनाले बेनी–जोमसोम मूल सडकदेखि ज्ञानप्रकाश माविसम्म पुग्ने सडक कालोपत्र नगरेको, रुप्से युवा क्लबको खेलमैदान घेराबार नगरेको, आमा समूहको भवनअगाडि आँगन नबनाएको, खानेपानी प्रयोगबापतको शुल्क नतिरेको, सबस्टेसनछेउबाट द्वारीखोलासम्मको प्रचलित पदमार्ग बिगारेको तर मर्मत नगरेको स्थानीयको भनाइ छ। स्थानीय लाइनमार्फत प्रभावित क्षेत्रलाई चौबीसै घण्टा विद्युत् दिने सुनिश्चित नभएको समेत उनीहरूले आरोप लगाएका छन्। ‘सबस्टेसन निर्माण अन्तिम चरणमा पुग्दासम्म आयोजनाले गर्छु–गर्छु भन्दै स्थानीयलाई झुक्यायो, गुमराह पार्‍यो, अहिले आयोजनाका मान्छे नै सम्पर्कमा आउन छोडेपछि बाध्य भई तालाबन्दी गरेका हौं, वडाध्यक्ष पुर्जाले भने, ‘आयोजनाले निर्माणपूर्व प्रभावित क्षेत्रमा गर्छु भनेका सामाजिक काम इमानदारीपूर्वक कार्यान्वयन गर्नुपर्छ। ",https://ekantipur.com/pradesh-4/2020/06/24/159297269764715540.html
20/06/2020,डोजर र ट्याक्टर चलाउन पाउनुपर्ने माग राख्दै बाँदरझुलावासी आन्दोलित,"चितवन — बाटो बनाउँदा डोजर लगाउनु र ट्याक्टरले खेत जोत्‍नु कुनै नौलो विषय हैन। माडी नगरपालिकाको एउटा वस्ती बाँदरझुलामा भने यी दुवै कार्य गर्न बन्देज छ। बाँदरझुलालाई चितवन निकुञ्जले अतिक्रमित बस्ती मान्दै आएको छ। माडी नगरपालिकाले स्वीकृति दिए पनि निकुञ्जले रोकेपछि बाँदरझुलावासीहरु डोजर लगाएर बाटो बनाउन र खेतमा ट्याक्टरले जोत्न पाउनु पर्ने माग राखेर आन्दोलित भएका छन्। बाँदरझुलावासीले शुक्रबार चितवन राष्ट्रिय निकुञ्जको अयोध्यापुरी मध्यवर्ती उपभोक्ता समितिको कार्यालयमा विभिन्‍न सात बुँदे माग राख्दै ताला लगाएका छन्। तर प्रमुख दुई माग डोजर र ट्याक्टरकै छ। ‘बाँदरझुलाको बाटो डोजर लगाएर मर्मत गर्दा चितवन राष्ट्रिय निकुञ्जले रोकेको छ। उक्त बाटोको मर्मत कार्य तत्काल सञ्चालन गर्न पाइयोस उनीहरुको पहिलो माग यस्तो छ। त्यसै गरी दोस्रो मागमा आवश्यकता परेको बेलामा बाँदरझुलावासीले आवादी जग्गामा ट्रयाक्टर लगाएर जोत्न पाइयोस भन्ने माग छ। बाँदरझुला माडी नगरपालिकाको वडा नम्बर नौमा पर्ने सकुमबासी बस्ती हो। जहाँ २०४७ सालदेखि नै मान्छेहरुले घर बनाएर बस्न थालेका छन्। निकुञ्जले अतिक्रमण गरेर मान्छेहरु बसेको भन्दै बेला बेलामा वस्ती नै उठाउन खोज्ने गर्दछ। संकटकाल लागेका बेला २०५८ सालको फागुनमा उठाएको पनि थियो। संकटकालमा बस्ती उठाए पनि केही समयपछि मन्छेहरु गएर फेरि बस्न थाले। अहिले त्यहाँ पाँच सय घरधुरी बसोबास गर्दछन्। राम्रो बाटो र बिजुलीको सुविधा छैन। ‘पिच गर्न, ठुलै काम गर्न हैन कि गाउँभित्रको सामान्य बाटोमा ग्राभेल राख्‍न खोजेको हो। मान्छेले काम गर्न नसक्ने भएपछि मेशिन खोज्नै पर्‍यो। तर चार दिन काम भएको थिएन आर्मी आएर रोक्दियो, बाटो मर्मत उपभोक्ता समितिका अध्यक्ष डिलबहादुर परियारले भने।  बाटो निर्माणका लागि माडी नगरपालिकाले सात लाख रुपैयाँ बजेट दिएको थियो। गएको पुसमा उपभोक्ता समिति निर्माण भएर पुस ११ गते कामका लागि माडी नगरपालिकासँग सम्झौता पनि भयो। सुरुको सम्झौता अनुसार चैत्रभित्र काम सक्नु पर्ने थियो। औजार र मेशिन पनि माडी नगरपालिकाले उपलब्ध गराउने बचन दिएको थियो। तर नगरपालिकाबाट साधन आउन सकेन। कामै सुरु नभइ चैत्र महिना बित्यो। माडी नगरपालिकाले जेठ २५ मा वडाध्यक्षलाई पत्र काटेर ४७ सालदेखि बस्दै आएका बाँदरझुलाबासीले आफूले कमाइ रहेको खेतमा ट्याक्टर प्रयोग गर्न इजाजत प्रदान गरेको जानकारी गराएको थियो। मेयर ठाकुर ढकालले काटेको सो पत्रमा अन्य पर्ती जग्गामा ट्रयाक्टर प्रयोग गरे निकुञ्‍जको ऐन नियम अनुसार कारबाही हुने चेतावनी पनि थियो। बाँदरझुलावासीलाई मध्यवर्तीमा पनि राखिएको छैन। मध्यवर्ती उपभोक्ता समितिमा बाँदरझुलावासीलाई पनि राख्नु पर्ने उनीहरुको तेस्रो माग छ। बाँदरझुला निकुञ्ज अतिक्रमण गरेर मान्छेहरु बसेको बस्ती भएको चितवन राष्ट्रिय निकुञ्जका प्रमुख संरक्षण अधिकृत नारायण रुपाखेती बताउँछन्। ‘अतिक्रमित बस्तीमा नियमले नै नमिल्ने औजार उपकरणहरु प्रयोग गर्न पाइदैन। स्वीकृति नभएपछि रोकिएको हो, रुपाखेतीले भने। चितवनको दक्षिण सिमानाको पुछारमा बाँदरझुला छ। सदरमुकाम भरतपुरबाट जाँदा चितवन निकुञ्जको १० किमि जंगल छिचोलेपछि माडी टेकिन्छ। त्यसपछि माडीको पूर्वी किनार बगइबाट निकुञ्जको झण्डै २० किलो मिटर जंगल पार गरेर पर्सा ठोरीको चौतारा पुगेपछि बाँदरझुला जान डेढ किमि मिटर जंगल हिँड्नु पर्दछ। निकुञ्जले अतिक्रमित बस्तीको सूचीमा राखेपछि बाँदरझुलालाई हटाउन बेला बेलामा प्रायसहरु नभएका हैनन्। गएको संसदीय चुनावमा बाँदरझुला वस्तीको मुद्दा निकै चर्को रुपमा उठेको थियो। सो क्षेत्रका सांसद सत्तारुढ नेकपाका अध्यक्ष पुष्पकमल दाहाल हुन्। चुनाव प्रचारको क्रममा उनले अन्यत्र कम्तिमा पाँच कट्ठा जमिनको व्यवस्था नहुँदासम्म बाँदरझुला बस्ती नहटाउने बचन दिएका थिए। ",https://ekantipur.com/pradesh-3/2020/06/20/159264281492933519.html
20/06/2020,२८ महिनाकी बालिकालाई करणी प्रयास गरेको आरोपमा पक्राउ,"(रोल्पा) — रोल्पाको त्रिवेणी गाउँपालिकामा २८ महिनाकी बालिकामाथि करणी प्रयास गरेको अभियोगमा प्रहरीले एक जना पक्राउलाई पक्राउ गरेको छ। जेठ २९ गते घर छेउको आँगनमा खेलिरहेकी ती बालिकालाई ठूलोबुवा नाता पर्ने ३८ वर्षीय पुरुषले करणी प्रयास गरेको आरोपमा प्रहरीले पक्राउ गरेको हो। पीडित परिवारद्वारा जेठ ३२ मा होलेरीस्थित इलाका प्रहरी चौकीमा जाहेरी दर्ता गर्दै हदैसम्मको कारबाही माग गरेको छ। आरोपीलाई प्रहरीले उजुरी लगत्तै पक्राउ गरेको थियो। आरोपीलाई प्रहरीले म्याद थपेर अनुसन्धान अगाडि बढाएको छ। करणी प्रयासको घटनापछि शारीरिक एवं स्वास्थ्य जाँचका लागि बालिकालाई लिबाङस्थित रोल्पा अस्पतालमा ल्याइएको थियो। उनको स्वास्थ्य अवस्था सामान्य छ। सुरुमा ती पुरुषले करणी प्रयास अस्वीकार गरेको प्रहरीले जनाएको छ। ‘तर पछि उनले दोष स्वीकार गरे,अनुसन्धानमा संलग्न रोल्पा प्रहरीका एक अधिकृतले भने,‘उनले हामी सामु मैले गल्ती गरेँ, मबाट नराम्रो काम भयो, मैले पाप गरेँ भनेका छन्। गाउँपालिकाको दुर्गम गाउँमा भएको उक्त घटनापछि उजुरी परेपछि कानुनी प्रक्रिया अघि बढाइएको घटनास्थल पुगेका प्रहरी निरीक्षक मेघनाथ चापागाईले बताए। प्रहरी निरीक्षक चापागाईँले भने, ‘जबरजस्ती करणी प्रयासमा परेकी बालिकाको स्वास्थ्य अवस्था सामान्य रहेको छ। कुनै समस्या छैन। ",https://ekantipur.com/pradesh-5/2020/06/20/159265439873827065.html
20/06/2020,संक्रमित स्वास्थ्यकर्मीहरुलाई व्यवस्थित बसोबासको मागसहित पर्वत प्रशासन घेराउ,"पर्वत — कोरोना संक्रमित स्वास्थ्यकर्मीहरुलाई सुरक्षित बस्ने ठाउँ नभएको भन्दै पर्वत अस्पतालमा कार्यरत स्वास्थ्यकर्मीहरुले पर्वत प्रशासन घेराउ गरेका छन्। शनिबार साँझ ६ बजेतिर कोरोना रोकथाम जिल्लास्तरीय कमान्ड फोर्सको बैठक बसिरहेका बेला करिब दुई दर्जन स्वास्थ्यकर्मीहरुले प्रशासन घेराउ गरेका हुन्। उनीहरु कोरोना संक्रमण पुष्टि भएको दुई दिनसम्म पनि प्रशासनले बसोबासको व्यवस्था मिलाउन नसकेको भन्दै असन्तुष्ट बनेका छन्। तुरुन्तै व्यवस्थित बसोबाससहित उपचारको ग्यारेन्टी हुनुपर्ने उनीहरुको माग छ। स्वास्थ्यकर्मीहरुले बाँकी ८१ जनाको रिपोर्ट पोजिटिभ आए स्थिति अझै चुनौतीपूर्ण हुने भन्दै सचेतसमेत गराएका छन्। संक्रमित स्वास्थ्यकर्मीहरु दुई दिनसम्म सुत्न र खानसमेत नपाएको गुनासो गरेका छन्। ‘दुई जना एउटा सरकारी कार्यालयको कोठामा हुनुहुन्छ, एक स्वास्थ्यकर्मीले भने, ‘अरु दुई जना अस्पतालकै सुत्केरी वार्डमा। अस्पतालमा भएकाहरुले खानसमेत पाएका छैनन्। संक्रमित स्वास्थ्यकर्मीहरुले यस्तो समयमा आफूहरुको मनोबल बढाउनुको सट्टा प्रशासनले हेलचेक्र्याइँ गरेको आरोप लगाए। ‘अहिलेसम्म हामीलाई कुनै रेपोन्स छैन, एक स्वास्थ्यकर्मीले भने, ‘हाम्रो समस्या न अस्पतालले बुझ्यो न प्रशासनले। संकलित नमुनाको रिपोर्ट आएपछि मात्रै काममा फर्किने अडान लिएका उनीहरुलाई अस्पताल प्रशासनले दबाब दिएर काममा लगाएको समेत पाइएको छ। ‘रिपोर्ट आउन दुई साता पनि लाग्न सक्छ। प्रशासनले भनेपछि काममा फर्किनुपर्छभन्दै दबाब दिएर अस्पताल प्रशासनले संक्रमितहरुलाई ३ दिनसम्म काममा लगाएको थियो। बिहीबार राति कोरोना पोजिटिभ देखिएका दुई चिकित्सकसहित ५ जना स्वास्थ्यकर्मी शनिबार साँझसम्म अस्पताल र आसपासमै थिए। कोरोना रोकथाम जिल्लास्तरीय कमान्ड फोर्सले संक्रमित स्वास्थ्यकर्मीको व्यवस्थापनमा लापरबाही गरेको भन्दै अस्पतालमा कार्यरत स्वास्थ्यकर्मीहरुले शनिबार दिउँसो सामूहिक अपिल लेख्दै दु:ख व्यक्त गरेका छन्। कोरोना रोकथाम जिल्लास्तरीय कमान्ड फोर्सका संयोजक एवं प्रमुख जिल्ला अधिकारी शम्भुप्रसाद रेग्मीले व्यवस्थापन गरिएको स्थानबाट स्वास्थ्यकर्मीहरु फर्किएको आरोप लगाए। ‘ब्लु एञ्जलमा निर्णय भएर उहाँहरु जानुभएको हो, प्रजिअ रेग्मीले भने, ‘केहीबेर बसेपछि फोहोर भयो भनेर फर्किनुभएको हो। अब सरसफाई गरेर नयाँ कपडा फेरेर त्यहीं पठाउँछौं।  ",https://ekantipur.com/pradesh-4/2020/06/20/159266651023063661.html
19/06/2020,बुहारीको हत्या गरेको आरोपमा हेटौंडामा ससुरा र नन्द पक्राउ,हेटौंडा — बुहारीको हत्या गरेको आरोपमा ससुरा र नन्दलाईप्रहरीले पक्राउ गरेर अनुसन्धानका लागि हिरासतमा राखेको छ। हेटौंडा उपमहानगरपालिका–४ की २२ वर्षीया सुस्मिता थापाको हत्या गरेको आरोपमा प्रहरीले मृतकका ५८ वर्षीय ससुरा प्रकाश थापा र २३ वर्षीय नन्द सीता थापालाई पक्राउ गरेको प्रहरीले जनाएको छ। भान्सा कोठामा सुस्मिताको असार २ गते शव फेला परेको थियो। उनको शव टाउकोमा चोट लागेको र भान्सामा रगत बगेको अवस्थामा भेटिएकाे प्रहरीले जनाएको छ। प्रहरीले ससुरा र नन्दले हत्या गरेको आंशकामा बिहीबार पक्राउ गरेको थियो। प्रहरीको प्रारम्भीक अनुसन्धानमा उनीहरुले नै हत्या गरेको देखिएको एक प्रहरी अधिकृतले भने। सुस्मिताका पतिको ६ महिना अघि सवारी दुर्घटनामा मृत्यु भएको थियो।  ,https://ekantipur.com/pradesh-3/2020/06/19/159255576468795049.html
16/06/2020,सरकारविरुद्ध चक्रपथमा प्रदर्शन,"काठमाडौँ — कोरोना भाइरस परीक्षणमा पूर्ण रुपमा पीसीआर विधि लागू गर्नुपर्ने लगायत माग राखि मंगलबार चक्रपथमा प्रदर्शन गरिएको छ। सामाजिक अभियन्ता, युवा र सर्वसाधारणहरुले अपराह्न ४ बजेपछि प्रदर्शन गरेका हुन्। उनीहरुले आरडीटी परीक्षण बन्द गरी पीसीआरलाई सय प्रतिशत नै लागू गर्नुपर्ने र विदेशबाट फर्कनेसँग चर्को भाडा असुलेकोमा विरोध जनाएका थिए। सहभागीले 'जनतालाई सिटामोलको हाहाकार, नेताज्यूको करोडौंको कार !, असुरक्षित क्‍वारेन्टाइन कोरोनाको स्वर्ग हो, रेमिट्यान्सले उठेको करले नेताज्यू विदेशमा उपचार, वैदेशिक रोजगार पीडित युवालाई चर्को भाडादर, सरकारलाई धेरै सुरक्षा गार्ड जनतालाई क्‍वारेन्टाइनमा बलात्कार लगायतका नारा लेखिएका प्लेकार्ड बोकेर उनीहरु सडक किनारमा उभिएका थिए। सरकारले कोरोना भाइरस नियन्त्रणमा प्रभावकारी काम गर्न नसकेको र आर्थिक हिनामिना गर्नमा व्यस्त भएको भन्दै सरकारको विरोधमा विभिन्न जिल्लामा पनि प्रदर्शन हुँदै आएको छ।    ",https://ekantipur.com/news/2020/06/16/15923137898115596.html
15/06/2020,युवतीमाथि बलात्कार भएको भन्दै परिवार प्रहरीमा,"मकवानपुर — हेटौंडामा सुस्त मनस्थितिकी युवती बलात्कृत भएको भन्दै परिवारले प्रहरीमा उजुरी दिएको छ। स्थानीय एक युवकले युवतीलाई जेठ २४ गते घरनजिकैको मकैबारीमा लगेर बलात्कार गरेको उनीहरूको आरोप छ।  परिवारले पाँचौं दिन जिल्ला प्रहरी कार्यालय मकवानपुरमा जाहेरी दर्ता गराएपछि घटना बाहिरिएको हो। आरोपित युवक फरार रहेको प्रहरी नायब उपरीक्षक इन्द्रबहादुर रानाले जानकारी दिए। उनका अनुसार अविवाहित युवतीलाई ती युवकले दिउँसो २ बजेको समयमा पैसाको प्रलोभन देखाएर बलात्कार गरेको जाहेरीमा उल्लेख छ। ‘पीडित पक्षले किटानी जाहेरी दिएको छ। सोही आधारमा फरार रहेका आरोपीलाई खोजिरहेका छौं, उनले भने। रानाले घटनाबारे प्रहरीलाई ढिला खबर गरिँदा आरोपी भाग्न भ्याएको बताए। ",https://ekantipur.com/pradesh-3/2020/06/15/159218903310892268.html
13/06/2020,भारतीय नागरिकद्वारा सशस्त्र प्रहरीमाथि आक्रमण,बर्दिया — सीमावर्ती भारत बहराइच जिल्लाको भादापुरुवाबाट आएका ३/४ जना भारतीयले सशस्त्र प्रहरीमाथि आक्रमण गरेका छन्। जबरजस्ती बर्दिया पस्‍न खोजेपछि उनीहरुलाई रोक्न खोज्दा सशस्त्रमाथि आक्रमण गरेका हुन्। हतियार बिना तैनाथ सशस्त्र प्रहरीले शनिबार दिउँसो खर्बुजा लिन नेपाल छिरेका भारतीयलाई नसोधेर किन नेपाल पसेको भन्दै सोधपुछ गर्दा विवाद भएको थियो। गुलरिया नगरपालिका—८ को ५७ नम्बर पिलर नजिक भारतीय नागरिकले त्यहाँ तैनाथ दुई जना सशस्त्र प्रहरीलाई दुर्व्यवहार गर्न थालेपछि स्थिती तनाव भएको थियो। सीमा नजिक रहेको भारतीय गाउँ भादापुरुवाबाट पनि करिब २० जनाले लाठी लिएर नेपाली सीमाभित्र प्रवेश गरेर सशस्त्र प्रहरीमाथि आक्रमण गरेका थिए। खेतमा काम गरिरहेका स्थानीयले प्रतिवाद गरि भारतीयलाई त्यहाँबाट लखेटेर भारत पठाएका थिए। घटना लगतै थप सुरक्षा बल घटनास्थलतर्फ गएका छन्। एसएसबी पनि तत्काल सीमा क्षेत्रमा आएर स्थिती मत्थर पारेको छ। सशस्त्र प्रहरी उपरीक्षक यादव विकले भारतीय सुरक्षा बल एसएसबीले दुर्व्यवहार गर्ने भारतीय नागरिकमाथि कारबाही गरिने जानकारी दिएको बताए। ,https://ekantipur.com/news/2020/06/13/159204754501263849.html
13/06/2020,कोरोना निको भएर आएकालाई गाउँ पस्न रोक,"काँकडभिट्टा — कोरोना निको भएर आएका झापा, बिर्तामोड–२ का एक व्यक्तिलाई स्थानीयले गाउँ पस्न रोकेका छन्। स्थानीयले उनी अस्पतालबाट भागेर आएको आरोप लगाउँदै अवरोध गरेका हुन्।  ३१ वर्षीय ती व्यक्ति जेठ १३ मा भारतबाट फर्किएर बुद्धशान्ति गाउँपालिकाको क्वारेन्टाइनमा बसेका थिए। २० गते कोरोना पोजिटिभ देखिएपछि धरानस्थित कोभिड अस्पतालमा पठाइएको थियो। कोरोना निको भएपछि दस दिनमै अस्पतालले डिस्चार्ज गरिदिएको हो। उनी शुक्रबार अस्पतालबाट बेल्डाँगीस्थित घर फर्किदै थिए। तर, अपराह्न ४ बजे एम्बुलेन्सबाट ओर्लिनेबित्तिकै उनलाई स्थानीय बासिन्दाले घेरे। उनले अस्पतालले दिएको डिस्चार्जको प्रमाण देखाउँदा पनि धर पाएनन्। ‘डेढ, दुई सय मान्छेले घेरेर गाउँ जान अवरोध गरेका थिए, बिर्तामोडकी कार्यपालिका सदस्य नीता घतानीले सुनाइन्। स्थानीयले उनी १० दिनमै अस्पतालबाट भागेर आएको आरोप लगाउँदै कोरोना निको नभई आएकालाई गाउँ छिर्न नदिने बताएका थिए। कार्यपालिका सदस्य घतानीले कोरोना निको भएर आएकालाई गाउँलेले रोक लगाएको बारे जनप्रतिनिधि र प्रहरीलाई जानकारी गराएकी थिइन्। वडाध्यक्ष नगेन्द्र संग्रौला, प्रहरी, जनप्रतिनिधिको लामो प्रयासपछि गाउँलेहरू उनलाई एक रातका लागि वास दिन तयार भए। उनीहरूले शनिबार दिनभरमा ती व्यक्तिले गाउँ छाडेर जानुपर्ने अडान लिएका छन्। ",https://ekantipur.com/news/2020/06/13/159201899841281488.html
11/06/2020,जनकपुरमा सरकारविरोधी प्रदर्शन,"जनकपुर — कोरोना भाइरस महामारी रोकथाम तथा नियन्त्रणमा ध्यान नदिई भ्रष्टाचारमा लिप्त भएको भन्दै जनकपुरमा तीनै तहका सरकारविरुद्ध प्रदर्शन भएको छ। क्वारेन्टिन र आइसोलेसनको व्यवस्थापन गर्न नसकेको सरकारले लकडाउनको अवधिमा उद्योगधन्दा तथा व्यापार व्यवसाय ठप्प रहेको अवस्थामा कर बुझाउन उर्दी जारी गरेको रस्वास्थ्य सामाग्री खरिदमा भ्रष्टाचार गरेको भन्दै युवा तथा व्यापारीले बिहीबार प्रदर्शन गरेका हुन्। युवाहरुले 'जनतालाई छैन सरकारको आश, सरकारलाई चाहियो जनताको लाश', 'कार्पेट हैन सोच बदलौं', 'पैसा छैन गोजीमा सरकार करको खोजीमा' लगायतका नाराहरु लेखिएको प्ले कार्डसहित जनकचोक र शिवचोकमा सरकारविरुद्ध नाराबाजी गरेका थिए।  गरिब, मजदुर तथा व्यापारी लगायतका वर्गका लागि राहतको समेत सरकारले व्यवस्थापन गर्न नसकेको भन्दै यथाशीघ्र यसका लागि पहलकदमी लिन सरकारसँग माग गरेका हुन्। ‘सरकारले अब अति गरिसक्यो। यो सरकारको अन्त्य निश्चित छ महामारीको बेला पनि सरकार कमिसन असुल्ने तथा भ्रष्टाचारमै लिप्त रह्नु एकदमै दुःखद हो, प्रदर्शनमा उत्रेका व्यवसायी सरोज मिश्रले भने। सरकारलाई सही बाटोमा ल्याउनका लागि विरोध गरेको बताउँदै उनले माग पूरा नभए अन्य विरोधका अन्य कार्यक्रम पनि गर्ने प्रदर्शनमा उत्रिएका युवाहरुले बताए। बिहीबार नै काठमाडौंमा पनि सरकारी रवैयाको विरोधमा प्रदर्शन गरिएको थियो।  ",https://ekantipur.com/news/2020/06/11/15918898267431609.html
10/06/2020,लकडाउन खुकुलो पार्न माग गर्दै न्युरोडका व्यापारीको प्रदर्शन [तस्बिरहरू],"काठमाडौँ — सरकारले लकडाउन खुकुलाे पारी सुरक्षित तवरले पसल–व्यवसाय सञ्चालन गर्न दिनुपर्ने माग राख्दै न्युराेडका व्यवसायीहरू सडक प्रदर्शनमा उत्रेका छन्। बुधबार न्युराेड, रञ्जना गल्ली, धर्मपथलगायतका ठाउँमा विभन्न नारा लेखेका प्लेकार्ड बाेकेर उनीहरू प्रदर्शनमा सहभागी थिए।             ",https://ekantipur.com/news/2020/06/10/159177351554322893.html
10/06/2020,कोरोना नदेखिएकालाई पनि गाउँ पस्न अवरोध,"म्याग्दी — क्वारेन्टाइनमा बसेर कोरोना संक्रमण नरहेको पुष्टि हुँदा पनि भारतबाट आएकाहरूले घर फर्कन पाएका छैनन्। कोरोना संक्रमण हुन सक्ने भन्दै उनीहरूलाई स्थानीयले नै गाउँ पस्न नदिएका हुन्।  ‘बेनीमा ७ दिन क्वारेन्टाइनमा राखेर पीसीआर टेस्ट गरी पुनः गाउँपालिकाको क्वारेन्टाइनमा राखेर पठाइएका व्यक्तिलाई समुदायले गाउँ/घर भित्रन दिएका छैनन्, अन्नपूर्ण गाउँपालिकाका अध्यक्ष डमबहादुर गर्बुजाले भने, ‘कोरोना संक्रमण भएको छैन भन्ने पुष्टि भएको छ। घरमै एकान्तवास राखौं भन्दा पनि समुदायले मानेको छैन। गर्बुजाका अनुसार क्वारेन्टाइनबाट फर्केका दानाका ७, नारच्याङका एक, पाउद्वारका एक र हिस्तानका ७ जनामध्ये केहीलाई वडा कार्यालय त केहीलाई गाउँदेखि पर रित्ता घर र गोठमा राखिएको छ। सदरमुकाम बेनी नगरपालिका, मालिका र मंगला गाउँपालिकामा पनि यस्तै समस्या देखिएको छ। ‘तीन महिनादेखि कडा लकडाउन गरी बसेको समुदाय कतै विदेशबाट फर्कनेबाट कोरोना भित्रन्छ कि भन्ने त्रासमा छ। पल्लो गाउँबाट आउने मान्छे रोकेका गाउँले विदेशबाट आएको भन्दा झन् डराउँछन्, मालिका गाउँपालिका अध्यक्ष श्रीप्रसाद रोकामगरले भने, ‘मेरै आफन्तलाई गाउँदेखि पर रित्तो धन्सारमा राखेका छन्। मंगला गाउँपालिका अध्यक्ष सतप्रसाद रोकाका अनुसार बेनीमा ७ दिन क्वारेन्टाइनमा बसी कोरोना रिपोर्ट नेगेटिभ देखिएकालाई गाउँपालिकामा छुट्टै थप ७ दिन क्वारेन्टाइनमा राखिएको छ। त्यसपछि उनीहरूलाई होम क्वारेन्टाइनमा बस्ने प्रतिबद्धता पत्रमा हस्ताक्षर गराई घर पठाएको छ। आठ जना अझै क्वारेन्टाइनमै छन्। जिल्ला प्रशासन कार्यालयका अनुसार जेठ ८ यता भारतबाट आई क्वारेन्टाइनमा बसेका ८१ जना कोरोना रिपोर्ट नेगेटिभ आएपछि गाउँ पठाइएका छन्। तीन जनामा भने संक्रमण देखिएकोले बेनीस्थित आइसोलेसनमा उपचार भइरहेको छ। मंगलबार दिउँसोसम्म बेनीका म्याग्दी क्याम्पस र न्यु वेस्ट पोइन्ट कलेजमा रहेको क्वारेन्टाइनमा भारतबाट फर्केका ८९ र साउदी अरबबाट आएका एक जना छन्। तीमध्ये १० जना मंगलबार मात्र भारतको गड्डाचौकी नाकाबाट ल्याइएका हुन्। ‘हाम्रा सदरमुकामका क्वारेन्टाइन व्यवस्थित छन्। कम्तीमा सबैलाई एक साता क्वारेन्टाइनमा राखेर पीसीआर टेस्ट गराई, पुनः १ हप्ता क्वारेन्टाइनमा राखेर घर पठाएका छौं। संक्रमितको रुम पार्टनरलाई त अझ दोहोर्‍याएर परीक्षण गराएका छौं, प्रमुख जिल्ला अधिकारी ज्ञाननाथ ढकालले भने।  ",https://ekantipur.com/pradesh-4/2020/06/10/159176501629533131.html
08/06/2020,आठ वर्षीया बालिकालाई खुट्टा बाँधेर बलात्कार,"रूपन्देही — तिलोत्तमा नगरपालिका–१० बेंवरे नजिकै शान्तिनगरमा ८ वर्षीया बालिका बलात्कृत भएको खुलेको छ। उनलाई छिमेकी १४ वर्षीय किशोरले घरमै लगेर बलात्कार गरेको आरोप छ।   घटना बैशाख २८ गतेको हो। विपन्न परिवारकी ती बालिकाका बुवाले वास्ता गर्दैनन्। आमा डिप्रेसनको रोगी छन्। मुसहर थरकी बालिकालाई स्थानीय छिमेकी किशोरले चौरमा खेल्दै गरेको अवस्थामा आफ्नो घरमा लगेर बलात्कार गरेको खुलेको हो। बलात्कारपछि किशोरले बालिकाको मुखमा टेप लगाइदिएर खुट्टा बाँधेर कोदालोको बिंड यौनाङ्गमा राखेर थप पीडा दिएको प्रारम्भिक अनुसन्धानमा देखिएको प्रहरीले जनाएको छ। घर परिवारमासमेत उचित स्याहार पाउन नसकेकी बालिकालाइ किशोरले कसैलाई भने मारिदिने त्रास देखाएपछि बालिकाले अम्बाको रुखबाट लडेर घाइते भएको बताएकी थिइन्। स्थानीय सहनशील टोल विकास संस्थाका अध्यक्ष गोपालप्रसाद घिमिरेका अनुसार बालिका विपन्न परिवारकी भएकै कारण स्थानीयले बैशाख २९ गते ३९ हजार चन्दा संकलन गरेर उपचारका लागि बुटवल प्रादेशिक अस्पतालमा पठाएका थिए। त्यहाँ उपचार हुन नसकेपछि बालिकालाई भैरहवा मेडिकल कलेजमा एक सातासम्म राखेर उपचार गरिएको थियो। उपचारकै क्रममा डाक्टरले बालिकाको यौनाङ्गको घाउ लडेर लागेको नभई कसैले त्यस्तो गराएको आशंका गरेपछि बल्ल स्थानीयले सोधीखोजी सुरु गरेको उनले बताए। ‘केटीलाई फकाउँदै खोजी गर्दै जाँदा बल्ल घटना खुलेको हो, उनले भने, ‘त्यसपछि कारवाहीका लागि प्रक्रियामा लगेका थियौं। स्थानीयको पहलपछि बालिकाकी दिदीले जेठ १९ गते इलाका प्रहरी कार्यालयमा जाहेरी दिएकी छन्। बलात्कार आरोपित किशोर परियार थरका हुन्। किशोरका बाबु जेलमा छन्। इलाका प्रहरी कार्यालय बुटवलका प्रहरी नायब उपरीक्षक प्रतीतसिंह राठौरले घटनाको जाहेरी आएपछि थप अनुसन्धान अघि बढाएको बताए। ‘पीडक पक्ष पनि उमेर कम भएका कारण अदालतबाट अभिभावकै जिम्मा राखेर अनुसन्धान गर्ने गरी आदेश भएको छ, उनले भने, ‘घटना हेर्दा जघन्य अपराध जस्तै देखिएकाले अनुसन्धान भइरहेको छ। घटनामा मानवअधिकारकर्मीले स्थलगत अध्ययन र अनुसन्धान सुरु गरेका छन्। रूपन्देहीका कदम नेपाल, एडभोकेसी फोरम र कपिलबस्तुको सिद्धार्थ सामुदायिक विकास केन्द्रले बालिकाको न्याय, राहत र उपचारका लागि पहल सुरु गरेको कमद नेपालकी अध्यक्ष इन्दिरा आचार्यले बताइन्। ‘पहिलो बालिकाको उपचार हो, त्यसमा पहल गर्दै छौं, उनले भनिन्, ‘अति विपन्न र घरमा खाने खर्चसमेत नभएकी बालिकालाई थप उपचार जरुरी छ। यौनांग र मलद्वार क्षतविक्षत भएकाले अहिले डाक्टरले कोखाबाट पाइप लगाएर दिसा, पिसाब बाहिर निकाल्ने गराइदिएका छन्। त्यसैले थप उपचार जरुरी रहेको र बालिकालाई मानसिक परामर्श दिनु जरुरी रहेको उनले बताइन्। उनका अनुसार बालिकाको शारिरीक अवस्था पनि कमजोर छ। केटा र उसको परिवार देख्दा अझै त्रर्सिने गर्छिन्। बालिकाका चार दिदी भाइमध्ये एक दिदीको विवाह भएको र अन्य तीन जना कोही पनि विद्यालय नजाने गरेको उनले बताइन्। वडा अध्यक्ष ब्यासमुन थारुले सुरुमा बालिकाले पनि खेल्दा लडेर चोट लागेको भनेकाले चन्दा संकलन गरेर उपचार गर्न पठाएको र अहिले आएर बल्ल घटना खुलेपछि कारवाहीका लागि छलफल चलेको बताए। ‘दुवै केटाकेटी भए, अनि अति विपन्न परिवार पनि, उनले भने, ‘पहिला लोटेको भन्ने भयो, अहिले केटीको उपचार गरेपछि बल्ल कुरा खुल्दै छ, हामीले पनि थप बुझ्दै छौं। स्थानीय महिला समुहसँगको छलफलमा केटाले आफुले ठूलो गल्ती गरेको भन्दै माफी पनि मागेको भन्ने सुनेको र थप बुझ्ने उनले बताए।  ",https://ekantipur.com/pradesh-5/2020/06/08/159163436052946781.html
08/06/2020,मल माग्दै हेटौंडामा प्रदर्शन,"हेटौंडा — मल नपाएको भन्दै आक्रोशित किसानहरुले हेटौंडामा सरकारविरुद्ध प्रदर्शन तथा नाराबाजी गरेका छन्। सोमबार मल लिन हेटौंडा बजारको मल बिक्री केन्द्रमा आएका किसानले मल नपाएपछि हेटौंडा बजारको बुद्धचोकमा जम्मा भएर सरकारविरुद्ध प्रदर्शन तथा नाराबाजी गरेका हुन्। उनीहरुले नाराबाजी गर्दै तत्काल पर्याप्त मल उपलब्ध गराउन मागसमेत गरेका छन्। किसानले सडकमै प्रदर्शन गरेपछि प्रहरीले किसानलाई सडकबाट हटाएका थिए। कृषि सामग्री कम्पनी लिमिटेड र साल्ट ट्रेडिङ कर्पोरेसनले सहुलियत अनुदानको युरिया मल सहकारीमार्फत् किसानलाई बिक्री गर्दै आएको छ। सहकारी संस्थाले भने कृषि सामग्री कम्पनी लिमिटेड र साल्ट ट्रेडिङ कर्पोरेसनले नै कम मल उपलब्ध गराएका कारण कृषकको आवश्यकताअनुसार मल वितरण गर्न नसकेको जनाएको छ। अहिले मकै बालीमा मल हाल्ने समय हो। ‘बारीमा मकै पहेँलिन थालिसक्यो। मल पाएका छैनौं, हेटौंडा–११, किसान बबिम बर्तौलाले भने,‘यसैवर्ष मकैमा फौजी किरा समेत लागेको छ। हामी किसानलाई जहिल्यै समस्या। मलको पर्खाइमा धेरै दिनदेखि बजार धाएको तर मल नपाएपछि बाध्य भएर नाराबाजी गरिएको किसानहरुले बताएका छन्। ",https://ekantipur.com/pradesh-3/2020/06/08/1591601072325385.html
07/06/2020,"खोटाङमा खुकुरी प्रहारबाट १ को मृत्यु, १ जना घाइते",उदयपुर — खोटाङको केपिलासगढी गाउँपालिका–२ खार्ताम्छामा खुकुरी प्रहारबाट १ जनाको मृत्यु भएको छ। अर्का एक जना घाइते भएका छन्। आइतबार बिहान पौने ९ बजे खार्ताम्छामा ३६ वर्षीय शुभराज राईले स्थानीय ६५ वर्षीय डिल्लीराज राई र उनकी श्रीमती ६२ वर्षीया सममाया राईलाई खुकुरी प्रहार गरी घाइते बनाएका थिए। घाइते दुवै जनालाई उपचारका लागि हेलिकप्टरद्वारा काठमाडौं पठाउने तयारी हुँदै गर्दा डिल्लीराजको मृत्यु भएको १ नम्बर प्रदेश प्रहरी कार्यालय विराटनागरका प्रवक्ता प्रहरी नायब उपरीक्षक सुमनकुमार तिमिल्सिनाले बताए। उनका अनुसार अर्का घाइते सममायालाई हेलिकप्टरमार्फत काठमाडौं पठाइएको छ। खुकुरी प्रहार गर्ने शुभराजलाई प्रहरीले नियन्त्रणमा लिई अनुसन्धान गरिरहेको जिल्ला प्रहरी कार्यलाय खोटाङले जनाएको छ। ,https://ekantipur.com/pradesh-1/2020/06/07/159152556338539410.html
06/06/2020,क्‍वारेन्टाइन निर्माणमा स्थानीयको अवरोध,"मुगु — गाउँका सामुदायिक भवनमा क्‍वारेन्टाइन बनाउँदा कोरोना संक्रमण फैलने भन्दै स्थानीयहरु विरोधमा उत्रिन थालेका छन्। झण्डै दर्जन स्थानमा स्थानीयले क्‍वारेन्टाइन बनाउन अवरोध गरेपछि भारतबाट फर्किएका नागरिकको व्यवस्थापन गर्न स्थानीय तहलाई हम्मेहम्मे परेको छ। मुगमकार्मारोङ गाउँपालिकास्थित सेरोगगार्डका स्थानीयले बाहिरबाट आएका नागरिकलाई ढुंगामुडा गर्दै लखेटेका छन् भने सोरु गाउँपालिकाको कालैस्थित विजय माविमा स्थानीयले क्‍वारेन्टाइन बनाउन अवरोध गरे। गाउँका सामुदायिक विद्यालयमा निर्माण गरिएका क्‍वारेन्टाइनका कारण कोरोना संक्रमणको जोखिम बढेको स्थानीय कमल शाहीले बताए। ‘पछिल्लो समय भारतबाट भित्रिएका मानिसका कारण कोरोना फैलन डर देखियो, उनले भने, ‘अधिकांश क्‍वारेन्टाइन गाउँका बीचमा छन्, समुदायमा संक्रमण फैलिए स्थिति भयाभह हुने देखिन्छ। स्थानीयले गाउँ नजिकै क्‍वारेन्टाइन बनाउन नदिएपछि पाटन क्षेत्रमा प्लास्टिकका टनेलमा क्‍वारेन्टाइन बनाइएको सोरु गाउँपालिका अध्यक्ष लोकबहादुर शाहीले बताए। उनका अनुसार अहिले पाटन क्षेत्रका क्‍वारेन्टाइनमा १ सय ६७ जना भारतबाट फर्किएका व्यक्तिलाई राखिएको छ। रोग सर्ने डरले स्थानीयले गाउँमा क्‍वारेन्टाइन बनाउन नदिएपछि भारतबाट फर्किएका नागरिकलाई व्यवस्थापन गर्न गाह्रो भएको मुगमकार्मारोङ गाउँपालिकाका निमित्त प्रमुख प्रशासकीय अधिकृत तीर्थराज शाहीले बताए। ‘कोरोना महामारीले गाउँबस्तीमा द्वन्द्व उत्पन्न हुन थाल्यो, उनले भने, ‘प्रहरी परिचालन गर्दा पनि केही ठाउँमा क्‍वारेन्टाइन निर्माण गर्न सकिएन। कर्णालीमा कोरोनाको संक्रमण फैलिँदै गएपछि जिल्लावासी त्रसित बनेको प्रमुख जिल्ला अधिकारी कृष्णकुमार निरौलाले बताए। ‘क्‍वारेन्टाइन निर्माण गर्दा धेरै ठाउँमा अवरोध आयो, उनले भने, ‘अवरोध भएका ठाउँका स्थानीयलाई सहमतिमा ल्याएर क्‍वारेन्टाइन निर्माणलाई तीव्रता दिएका छौं। जिल्ला विपद् व्यवस्थापन केन्द्रको निर्णयअनुसार सबै स्थानीय तहलाई कम्तिमा ५० शय्याको आइसोलेसन बनाउन अनुरोध गरिएको उनले जानकारी दिए। जिल्ला प्रशासन कार्यालयका अनुसार जेठ १ यता भारतबाट करिब ५ सय नागरिक मुगु भित्रिएका छन्। ‘किट नहुँदा सबैको स्वाब संकलन गरी परीक्षण गर्न समस्या भएको छ, प्रजिअ निरौलाले भने, ‘खत्याड गाउँपालिकाको हलेखाडामा २७ वर्षीय पुरुषमा संक्रमण देखिएपछि जिल्लाभरि उच्च सतर्कता अपनाएका छौ। ",https://ekantipur.com/pradesh-6/2020/06/05/159135239534755463.html
03/06/2020,"क्‍वारेन्टाइनमा जातीय विभेद, दलितले पकाएको खाना बहिष्कार","अर्घाखाँची — अर्घाखाँचीमा दलित युवकले पकाएको खाना कथित माथ्लो जातका केही व्यक्तिले बहिष्कार गरेका छन्। मालारानी गाउँपालिका–४ खन चुँदारटोलको समाजकल्याण प्रावि क्वारेन्टाइनमा यस्तो घटना भएको हो। वडा कार्यालयमार्फत स्वयंसेवकका रुपमा खटिएका कृष्णबहादुर विकले क्वारेन्टाइनमा खाना पकाउँदै आएका छन्। उनले पकाएको खाना दिल्लीबाट आएका शीत गाउँका दिनेश घिमिरे लगायतले मंगलबार बहिष्कार गरे। त्यसपछि उनीहरुलाई स्थानीय पुरुषोत्तम भुसालले घरबाटै खाना ल्याइदिएका थिए। ‘मैले भरेको पानी खानुभयो तर भात खानुभएन, विकले भने, ‘दलितले पकाएको खाएपछि आफूले नराम्रो सपना देख्ने, काँप्ने र बिरामी हुने जवाफ दिनुभयो। दलितले पकाएको खाना नखाएपछि घिमिरेलाई कालिका नेपाल राष्ट्रिय माविको क्वारेन्टाइनमा सारिएको वडाध्यक्ष विष्णुप्रसाद पोखरेलले बताए। 'दलितले पकाएको भात उपल्लो जातिले खानु/नखानु उसको व्यक्तिगत स्वतन्त्रता हो, मन्दिरको पुजारी हुँ, दलितले पकाएको खाना खानुपर्छ भने म मर्छु भनेपछि घिमिरेलाई अन्यत्र सारियो,' वडाध्यक्ष पोखरेलले भने, 'क्वारेन्टाइनमा राख्दा जातीय रुपमा हेरिएन। सबैलाई एकै ठाउँ राखेका छौं।' दलित वडा सदस्य लक्ष्मी विकले पुजारी हुँ भन्दै खाना बहिष्कार गरेर दलितमाथि जातीय विभेद गरेको बताइन्। 'एउटै गाउँका छिमेकीबीच जातीय द्वन्द्व ल्याउने काम भयो,' उनले भनिन्। ",https://ekantipur.com/news/2020/06/04/15912697577432392.html
03/06/2020,रुकुममा वडाध्यक्षको नेतृत्वमा प्रहरी चौकी तोडफोड,"रुकुम पश्चिम — मुसीकोट नगरपालिका–१४ छिवाङ ज्युलामा रहेको अस्थायी प्रहरीचौकीमा मंगलबार तोडफोड भएको छ। १३ नम्बर वडाध्यक्ष दीपक केसी नेतृत्वको टोलीले बेलुकी ८ बजेतिर आक्रमण गरेको हो।  मोटरसाइकलमा आएका केसीले जाँचका लागि राखिएको ढाट हटाउन प्रहरीले ढिलाइ गरेको भन्दै झगडा सुरु गरेका थिए। त्यसै क्रममा २०/२५ जना युवा आएर तोडफोड गरेका हुन्। स्थानीयका घरबाट बाँसका भाटा तथा अरू विभिन्न सामग्री निकालेर चेकपोस्ट तथा चौकीमा आक्रमण गरिएको थियो। चौकी इन्चार्ज प्रहरी सहायक निरीक्षक धनबहादुर साउदले कुर्ची, गाडी रोक्न बनाइएका सामान ताडफोड गरिनुका साथै चौकीमा ढुंगामुढा भएको बताए। बुधबार बिहानदेखि चौकी सुनसान छ। प्रहरी डिउटीमा छैनन्। चौकी इन्चार्ज साउद उजुरी दर्ताका लागि भन्दै जिल्ला पुगेका छन्। घटनालगत्तै जिल्ला प्रहरी कार्यालय, प्रहरी चौकी सोलावाङ, प्रहरी चौकी सिम्लीको संयुक्त टोली छिवाङ पुगेको थियो। प्रहरीले रातभर खोज्दा पनि वडाध्यक्षसहित आक्रमणमा संलग्न अन्यलाई भेटाउन सकेको छैन। वडाध्यक्ष केसीको मोबाइल स्विच अफ छ। जिल्ला प्रहरी कार्यालयका प्रहरी निरीक्षक हरिबहादुर ओलीले चौकीका अधिकांश सामग्रीमा क्षति पुगेको बताए। उनकै कमान्डमा प्रहरी घटनास्थल पुगेको थियो। जिल्ला प्रहरीप्रमुख प्रहरी नायब उपरीक्षक ठगबहादुर केसीले चौकी तोडफोडमा संलग्न केसीसहित सबैको खोजी भइरहेको र उनीहरूलाई कारबाही प्रक्रिया अघि बढाइसकेको बताए। यसअघि पनि वडाध्यक्ष केसीलाई प्रहरीले पटकपटक सम्झाई–बुझाई पठाएको उनले जानकारी दिए। आफ्ना घरका सामग्री निकालेर चौकीमा आक्रमण हुन थालेपछि स्थानीयले विरोध गरेका थिए। त्यस क्रममा स्थानीयसित समेत भनाभन भएको थियो। मध्यपहाडी लोकमार्गमै पर्ने उक्त क्षेत्रमा शान्ति सुरक्षा कायम गर्न भन्दै केही वर्षअघि मात्र प्रहरी चौकी राखिएको हो।  ",https://ekantipur.com/news/2020/06/03/159115476225192581.html
02/06/2020,रुकुम हत्याकाण्डको विरुद्ध अर्धनग्‍न शरीरमा कोर्रा हान्दै प्रदर्शन,"काँकडभिट्टा — रुकुम हत्याकाण्ड विरुद्ध झापाका दलित युवाहरुले अर्ध नग्‍न शरीरमा कोर्रा हानेर मंगलबार अपरान्ह सांकेतिक विरोध प्रदर्शन गरेका छन्। नेपाल उत्पीडित विद्यार्थी संगठनको आह्वानमा झापाको बिर्तामोडमा भेला भएका झापाका दलित युवा, विद्यार्थी र राजनीतिक दलका दलित अगुवाहरुले रुकुम घटना जातकै आधारमा नियोजित रुपमा घटाइएको आरोप लगाए। स्थानीय हनुमान सेन्टरबाट सुरु भएको विरोध प्रदर्शनले बजार परिक्रमा गरेको थियो। घटनाको सत्यतथ्य तत्काल सार्वजनिक गरी दोषीलाई कडा कारबाही र पीडित परिवारलाई न्याय दिन उनीहरुले माग गरेका छन्।  अन्तरजातीय प्रेम सम्बन्धका कारण नवराज विकलगायत उनका ५ जना साथीमाथि गरिएको हत्या अमानवियताको पराकाष्टा भएको भन्दै यस्तो जघन्य अपराधमा संलग्नहरुलाई हदैसम्मको कारबाहीको माग गरिएको थियो। जातका आधारमा गरिएको यस्तो जघन्य अपराध विरुद्ध झापाका दलित संघ संस्थाहरुसंगै गैरदलितहरुले समेत ऐक्यबद्धता जनाए। यसअघि हत्या विरोधमा पूर्वी नाका काँकडभिट्टामा शान्तिपूर्ण विरोध प्रदर्शन गरिएको थियो। झापाका राजनीतिक दलहरुले जिल्ला प्रशासन कार्यालयमार्फत ज्ञापनपत्र बुझाएका थिए। ",https://ekantipur.com/pradesh-1/2020/06/02/159110606346825344.html
02/06/2020,"सीमा अतिक्रमण र एमसीसीको विरोध : ड्रोनले झन्डा उचाल्यो, रोबोटले प्लेकार्ड","चितवन — सीमा अतिक्रमण र अमेरिकासँगको एमसीसी सम्झौताका विरोधमा मंगलबार चितवनमा विरोध प्रदर्शन गरिएको छ। विरोध कार्यक्रममा ड्रोन र रोबोट पनि सामेल भए। भारतले गरेको सीमा मिचेको विरोधमा ड्रोनले नेपाली राष्ट्रिय झन्डा उचाल्यो। रोबोट प्लेकार्ड बोकेर जुलुसमा हिँड्यो। भरतपुरको हाकिम चोकमा जम्मा भएका स्थानीयहरु रोबोट र ड्रोनसँगै जुलुस निकालेर ३ सय मिटरको दूरीमा रहेको भरतपुरको केन्द्रीय बसपार्कसम्म पुगेका थिए। त्यहाँ आयोजित संक्षिप्त सभामा सीमा अभियानका विषयमा जानकारहरुले मन्तव्य राखेका थिए। फेसबुक लगायतका सामाजिक सञ्जालबाट जोडिएका युवाहरुले तयार पारेको ‘क्लेम द बोर्डरनामक अभियानले उक्त कार्यक्रम आयोजना गरेको हो। भरतपुर महानगरपालिका–११ घर भइ पुल्चोक इन्जिनियरिङ क्याम्पसमा स्नातक तह तेस्रो वर्षमा इलेक्ट्रिक इन्जिनियरिङ पढ्दै गरेका युवा विद्यार्थी पवन पौडेलले रोबोट तयार पारेको हो। विद्यार्थी पौडेल ‘क्लेम दि बोर्डर अभियानका सक्रिय व्यक्ति पनि हुन्। युवाहरुलाई देशप्रति संवेदनशील हुन आफूहरुले अभियान सुरु गरेको उनले बताए। ‘सीमा अतिक्रमण सहन नसकिने विषय हो। एमसीसी नेपालमा निकै विवादित बन्यो। देशमा जनमत विभाजित छ। यसका विभिन्न प्रवधानहरु देशको पक्षमा पनि देखिएका छैनन्। त्यसैले एमसीसी नेपालमा लागु हुनुहुन्न भन्ने हाम्रो अभिमत रहेको छ पौडेलले भने।  विरोध कार्यक्रममा ड्रोनले उडाएको झन्डा एमसीसी इन्डो प्यासिफिक रणनीतिको अंग हो भनेर उच्चपदस्त अमेरिकी अधिकारीहरुले भनेको हुँदा यस्तो सम्झौता नेपालको हितमा नरहेको उनले बताए। प्रावधिक विषय अध्ययनमा संलग्न विद्यार्थी पनि देशका जल्दाबल्दा विषय र समस्याहरुप्रति जानकार छन्, उनीहरुले आफ्नै तरिकाले विरोध अभियान चलाउन सक्छन भन्ने सन्देश दिन ड्रोन र रोबोटको प्रयोग जुलुसमा गरेको पौडेलले बताए। समापन कार्यक्रममा बोल्दै पुराना कम्युनिष्ट नेता तथा सिमानाका विषयमा जानकार साध्यबहादुर भण्डारीले युवा विद्यार्थीले फरक शैलीमा कार्यक्रम गरेर समाजलाई झकझक्याएको धारणा राखे। ‘अहिलेको युवा देश र समाज प्रति संवेदनशील भएन भन्ने गुनासो छ। तर त्यस्तो हैन। उहाँहरु आफ्नै तरिकाले देश र समाजको हितमा लाग्नु भएको हुन्छ। आजको कार्यक्रम त्यसैको उदाहरण हो भण्डारीले भने। ",https://ekantipur.com/news/2020/06/02/15911005129059340.html
02/06/2020,उपचारको बहानामा यौन दुर्व्यवहार गर्ने पक्राउ,इटहरी — उपचार गर्ने बहानामा बालिकालाई यौन दुर्व्यवहार गरेको आरोपमा मेडिकल सञ्चालकलाई प्रहरीले पक्राउ गरेको छ। मोरङको मिक्लाजुङ ३ की १३ वर्षीया बालिकाको दाँतको उपचार गर्न भनी एक्स-रे गर्ने बहानामा दुर्व्यवहार भएको भन्दै उजुरी परेपछि प्रहरीले मेडिकल सञ्चालक विजय महतोलाई पक्राउ गरेको हो। सर्लाहीको ईश्वरपुर घर भइ मिक्लाजुङमा हिमाल डेन्टल क्लिनिक सञ्चालन गर्दै आएका महतोविरुद्ध प्रहरीले अनुसन्धानसँगै मुद्दा कारबाही अघि बढाएको जनाएको छ। इलाका प्रहरी कार्यालय उर्लाबारीका अनुसार उपचारको बहानामा दुर्व्यवहार गरेको भन्ने अभिभावकको उजुरी आएपछि उनलाई पक्राउ गरिएको हो। ,https://ekantipur.com/pradesh-1/2020/06/02/159109406716751974.html
01/06/2020,इटहरीमा छुरा प्रहारबाट युवकको मृत्यु,इटहरी — इटहरीमा छुरा प्रहारबाट एक युवकको मृत्यु भएको छ। प्रहरीका अनुसार आइतबार राति ११ बजे इटहरी उपमहानगरपालिका–२० तरहराका ३० वर्षीय राजन राईको छुरा प्रहारबाट मृत्यु भएको हो। प्रहरीका अनुसार ५ जनाको समूह बसेर मदिरा सेवन गरेको समयमा सामान्य विवादका कारण राईमाथि छुरा प्रहार गरेको प्रारम्भिक अनुसन्धानबाट खुलेको छ। प्रज्वल तामाङका समूहले एकता टोलमा राईमाथि आक्रमण गरेको थियो। घाइते राईको वीपी कोइराला स्वास्थ्य विज्ञान प्रतिष्ठान धरानमा उपचारको क्रममा मृत्यु भएको इलाका प्रहरी कार्यालय इटहरीका डिएसपी धर्मराज भण्डारीले बताए। घटनामा संलग्न तीन जना फरार रहेका छन्। ,https://ekantipur.com/pradesh-1/2020/06/01/159099666744325951.html
01/06/2020,क्वारेन्टाइनमा महिला ल्याएर राखेको भन्दै प्रहरीमाथि कुटपिट,राजविराज — सप्तरीको हनुमाननगर कंकालिनी नगरपालिका–२ को सकरदहीस्थित विद्यालयमा रहेको क्वारेन्टाइनको सुरक्षार्थ रहेका प्रहरीले महिला ल्याएर कोठामा राखेको भन्दै स्थानीयले कुटपिट गरेका छन्। आइतबार राति १० बजे क्वारेन्टाइनभन्दा बाहिर सुरक्षाकर्मी र स्वास्थ्यकर्मी बस्ने कोठामा प्रहरी र अपरिचित महिलालाई देखेपछि स्थानीय युवाहरुले होहल्ला गरेका थिए। सुरक्षाकर्मीको कोठामा महिला कहाँबाट आइन् भन्दै स्थानीयले क्वारेन्टाइन नजिक गलत क्रियाकलाप भइरहेको आरोप लगाएका थिए। सो क्रममा स्थानीयले महिलालाई लिएर कोठामा रहेका प्रहरीलाई कुटपिटसमेत गरेका छन्। विवाद बढ्दै गएपछि छुटाउन गएका एकजना स्वास्थ्यकर्मी पनि कुटाइबाट घाइते भएको हनुमाननगर कंकालिनी नगरपालिकाका स्वास्थ्य संयोजक रामदेव यादवले बताए। स्रोतका अनुसार उक्त क्वारेन्टाइन सुरक्षार्थ प्रहरी हवलदार रामेश्वर यादवसहित २ जना प्रहरी थिए। उनीहरु दुवैजनालाई राति नै इलाका प्रहरी कार्यालय हनुमाननगर ल्याइएको छ। जिल्ला प्रहरीका डीएसपी तिलक भारतीले घटनाबारे बुझ्ने काम भइरहेको बताए। ,https://ekantipur.com/pradesh-2/2020/06/01/159099557485863033.html
01/06/2020,रुकुम घटनाको विरोधमा सुर्खेतमा पनि प्रदर्शन,"वीरेन्द्रनगर — पश्चिम रुकुमको चौरजहारी–४, सोतीमा भएको घटनाको सुर्खेतमा विरोध भएको छ। सोमबार बिहान दलित अधिकारवादी संघसंस्थाको संयोजनमा निस्किएको जुलुसले वीरेन्द्रनगर बजार परिक्रमा गर्दै दोषिमाथि कडा कारबाहीको माग गरेको छ।  जुलुसपछि आयोजित कोणसभा बोल्ने वक्ताहरुले जातीय अहंकार र भेदभावकै कारण उक्त घटना भएको बताउँदै राज्यले निष्पक्ष रुपमा अनुसन्धान गर्नुपर्ने बताए। ‘चुल्हो छोएको नाम होस् वा अन्तरजातीय प्रेमको नाममा दलितहरु मारिइरहेका छन्, छोरी बचाउ अभियानकी संयोजक सजना सुनारले भनिन्, ‘दलितहरु दलित भएकै कारण कहिलेसम्म मारिनुपर्ने हो? त्यस्तै दलित अधिकारवादी खगेन्द्र सुनारले जातभातकै आधारमा प्रेममा बन्देज लगाउनुका साथै अन्ततः हत्या गरिएको बताए। ‘प्रेम र समानताको लागि रुकुम घटना कालो दिन बनेको छ, उनले भने, ‘दलितमाथिको यो जघन्य अन्याय कहिलेसम्म भइरहने हो?  गत जेठ १० गते भएको सोती घटनामा गाउँलेको कुटाइबाट ५ जनाको मृत्यु भएको छ भने एकजना बेपत्ता छन्। प्रहरीले घटनामा संलग्न भएको आरोपमा १८ जनालाई पक्राउ गरेको छ। किटानी जाहेरीमा नाम उल्लेखित दुईजना फरार रहेका प्रहरीले जनाएको छ। लकडाउनका बाबजुद रुकुम घटनाको विरोधमा देशभर विरोध प्रदर्शन भइरहेको छ। ",https://ekantipur.com/pradesh-6/2020/06/01/159098592299986716.html
31/05/2020,रुकुम घटनाको विरोधमा माइतीघरमा जसपाको प्रदर्शन [तस्बिरहरु],,https://ekantipur.com/photo_feature/2020/05/31/15909189425073526.html
30/05/2020,हातमा डोरीेले बाँधेर रुकुम घटनाको विरोध,"दैलेख — रुकुममा जेठ १० गते भएको घटनाको विरोधमा दैलेखमा हातमा डोरीले बाँधेर जुलुस प्रदर्शन गरिएको छ। राष्ट्रिय दलित पत्रकार संघ नेपालको समन्वयमा दलित अगुवाहरुले रुकुमको चौरजहारी नगरपालिका–८ सोती गाउँमा जाजरकोटको भेरी नगरपालिका–४ रानागाउँका नवराज बिक लगायतका ५ जनाको हत्या गरिएको र १ जनालाई बेपत्ता बनाइएको घटनाको विरोधमा प्रदर्शन गरेका हुन्। उनीहरुले दोषीलाई कडा कारबाहीको माग गरेका छन्। ‘जातीय विभेद अन्त्य गर, ‘नवराज बिक र उनका साथीहरु मारिए पनि न्याय नमरोस् भन्ने बाक्यांश लेखिएका नारासहित विरोध प्रदशन गरिएको राष्ट्रिय दलित पत्रकार संघ नेपालका केन्द्रीय सचिव अमर सुनारले बताए। एउटै डोरी हातमा बाँधेर जिल्ला प्रशासन कार्यालयका प्रमुख जिल्ला अधिकारी युवराज कट्टेलमार्फत् गृहमन्त्रीलाई ज्ञापनपत्र पठाइएको उनले बताए। राष्ट्रिय दलित मुक्ति संगठनका केन्द्रीय सदस्य गोपाल नेपालीले ज्ञापनपत्र हस्तान्तरण गर्दै मृतकहरुलाई सहिद घोषणा गरिनुपर्ने माग गरेका थिए। ",https://ekantipur.com/pradesh-6/2020/05/30/159082701434676261.html
30/05/2020,तुलसीपुरमा युवकको हत्या,दाङ — तुलसीपुरमा एक युवकको हत्या भएको छ। तुलसीपुर उपमहानगरपालिका–९ मैनामगरका २८ वर्षीय मन्दिप भुजेलको शुक्रबार राति हत्या भएको इलाका प्रहरी कार्यालय तुलसीपुरका प्रवक्ता प्रहरी निरीक्षक चक्र डम्बरपालले बताए। अटोभिलेजदेखि करिब डेढ सय मिटर उत्तरतर्फ ज्ञानज्योति आधारभूत विद्यालयको भवन पछाडि भुजेल शनिबार बिहान मृत अवस्थामा फेला परेको उनले जानकारी दिए। उनको टाउकोमा घाउचोट रहेको डम्बरपालले बताए। घटनाबारे अनुसन्धान भइरहेको र अनुसन्धानका क्रममा स्थानीय ३ जना युवालाई नियन्त्रणमा लिएको उनले बताए। भुजेलले अटोभिलेजमा काम गर्ने गरेको प्रहरीले जनाएको छ। ,https://ekantipur.com/pradesh-5/2020/05/30/159081128593941329.html
28/05/2020,आमाको हत्या गरी आत्महत्या,मोरङ — बेलबारी नगरपालिका-४ बुधबारेमा बिहीबार एक युवाले आमालाई हत्या गरी आफूपनि आत्महत्या गरेका छन्। स्थानीय ३० वर्षीय जीवनबहादुर लिम्बूले आमा ५५ वर्षीया देवीकुमारीलाई हत्या गरी आत्महत्या गरेको प्रहरी उपरीक्षक विश्‍व अधिकारीले बताए। जीवनले देवीकुमारीको टाउको र निधारमा छुरी प्रहार गरेपछि उक्त छुरीले नै आफ्नो घाँटी र पेटमा प्रहार गरेको प्रहरी उपरीक्षक अधिकारीले बताए। घाइते जीवनको सामुदायिक अस्पताल बेलबारीमा उपचारको क्रममा मृत्यु भएको मोरङ प्रहरीले जनाएको छ। घट्नाको कारण खुल्न नसकेको र इलाका प्रहरी कार्यालय बेलबारीको प्रमुख प्रहरी निरीक्षकको नेतृत्वमा खटिएको छानबिन टोली घटनास्थल पुगेर छानबिन गरिरहेको एसपी अधिकारीले बताए। ,https://ekantipur.com/pradesh-1/2020/05/28/159065674844163747.html
27/05/2020,मध्यराति प्रहरी छिरेर कुटपिट गरेपछि सप्तरीको क्‍वारेन्टाइनमा तनाव,"काठमाडौँ — सप्तरीको तिलाठी कोइलाडी गाउँपालिका ७ स्थित उच्च माविको क्‍वारेन्टाइनमा तनाव भएको छ। मंगलबार मध्यराति प्रहरीको एक टोली क्‍वारेन्टाइनमा प्रवेश गरी कुटपिट गरेको भन्दै क्‍वारेन्टाइनमा बसेकाहरुले नाराबाजी गरेका छन्। उनीहरुले प्रहरी ज्यादतीविरुद्ध भोक हड्ताल पनि थालेका छन्।  स्थानीय परसाइन प्रहरी चौकीका प्रहरी सहायक निरिक्षक संजय सिंह नेतृत्वको प्रहरी टोलीले मध्यरातमा आइ क्‍वारेन्टाइनमा रहेकालाई कुटपिट गरेको आरोप छ। यो क्‍वारेन्टाइनमा १० जना महिलासहित ७३ जना छन्। मध्यराति प्रहरीले कोठा कोठामा छिरेर अभद्र व्यवाहार गर्दै कुटपिट गरेको अनु कुमारीले बताइन्। क्‍वारेन्टाइनमै रहेका शिव मुखियाले भने, 'मदिरा सेवन गरेर आएका प्रहरीले बिनाकारण कुटपिट गरे।' क्‍वारेन्टाइनका इन्चार्ज सन्तोषकुमार सिंहले पनि राति प्रहरी प्रवेश गरी कुटपिट गरेको बताए। पीडितहरुका अनुसार प्रहरीले यहाँ को-को भारतीय छौं सब निस्केर जा‌ओ भन्दै कुटपिट गरेका थिए। क्‍वारेन्टाइनमा तनाव भएपछि बुधबार बिहान जिल्ला प्रहरी कार्यालय राजविराजबाट डिएसपी तिलक भारती यहाँ पुगेका छन्। घटनाबारे आफूले बुझिरहेको भारतीले बताए। ",https://ekantipur.com/pradesh-2/2020/05/27/159055498080919859.html
26/05/2020,"नवजात शिशुको हत्या, आमा पक्राउ",भक्तपुर — भक्तपुरको सूर्यविनायक नगरपालिकामा नवजात शिशुको शव फेला परेको छ। आमाले नै शिशुको हत्या गरेर फालेको अनुसन्धानमा खुलेको छ। उदयपुरको उदयपुर गढी गाउँपालिका–१ घर भई सूर्यविनायक–५ घलाँते बस्ने २२ वर्षीया रमिला राईले शिशुको हत्या गरेकी हुन्। प्रहरीले सोमबार शिशुको मुखमा कपडा कोचिएको र सालनालसमेत नछुट्टिएको अवस्थामा शव फेला पारेको थियो। अनुसन्धान गर्दै जाँदा आमाले नै शिशुको मुखमा कपडा कोचेर हत्या गरेको खुलेको महानगरीय प्रहरी वृत्त जगातीका प्रमुख डीएसपी चक्रराज जोशीले बताए। प्रहरीले रमिलालाई नियन्त्रणमा लिएको छ। २१ महिने छोरीसमेत रहेकी उनले ४ दिनअघि शिशु जन्माएको र हत्या गरी फालेको स्वीकार गरेकी छन्। श्रीमान्सँग राम्रो सम्बन्ध नभएको र पहिलेकै छोरीलाई राम्ररी पालनपोषण गर्न नसकेकाले नवजात शिशुको हत्या गरेको उनले बयान दिएकी छन्। रमिलाले चार वर्षअघि घलातेस्थित एउटै घरमा डेरामा बस्ने मिलन मगरसँग बिहे गरेकी थिइन्। तर जेठी छोरी गर्भमा आएपछि मिलनको पहिल्यै बिहे भइसकेको थाहा पाइन्। उनका अनुसार सुत्केरी हुने दिन नजिकिँदै गर्दा मिलन लकडाउनअघि नै उनीहरूलाई छोडेर उदयपुर गए। उनी अझै फर्किएका छैनन्। पतिपत्नीको सम्बन्ध राम्रो नभएपछि नियोजित रूपमै शिशुको हत्या गरेर फालेको अनुसन्धानमा खुलेको प्रहरीले जनाएको छ। शव पोस्टमार्टमका लागि शिक्षण अस्पताल महाराजगन्ज पठाइएको छ। प्रहरीले रमिलाविरुद्ध कर्तव्य ज्यान मुद्दामा कारबाही अघि बढाएको छ। ,https://ekantipur.com/national/2020/05/26/159046409867451540.html
25/05/2020,भद्रपुरमा कोभिड अस्पताल निर्माणमा स्थानीयको विरोध,"बिर्तामोड — झापाको भद्रपुर नगरपालिकामा कोभिड अस्पताल बनाउने विषयमा स्थानीयले विरोध जनाएका छन्। मेची अस्पतालको निर्माणाधीन भवनमा कोभिड अस्पताल बनाउन लागेको भन्दै आसपासका बासिन्दाले विरोध जनाएका हुन्। भद्रपुर ८ स्थित निर्माणाधीन भवन मेची अस्पताल नजिकै पर्छ। भद्रपुर ५ र ८ का जनप्रतिनिधिसहित स्थानीयले उक्त स्थानमा कोभिड अस्पताल नबनाउन आग्रह गरेका छन्। कोभिड अस्पताल बनाउँदा आसपासका स्थानीयलाई संक्रमणको जोखिम हुने उनीहरुको भनाइ छ। उक्त स्थानमा कोभिड अस्पताल बनाउन नदिने भन्दै सोमबार दुवै वडाका जनप्रतिनिधिसहितको एउटा समिति समेत गठन गरिएको छ। ‘बस्तीको बीचमा हुने भएकाले निर्माणाधीन भवनमा कोभिड अस्पताल बनाउन उपयुक्त छैन भनेर हामीले भनिरहेका छौं,भद्रपुर ५ का वडाध्यक्ष बन्धु कार्कीले भने। उक्त भवनमा कोभिड अस्पताल निर्माण गरिए जिल्लाको एक मात्र सरकारी अस्पताल मेची अस्पतालबाट सेवा लिने सेवाग्राही प्रभावित हुने कार्कीको भनाइ छ। ‘कोभिड अस्पताल बनाउने भनिएको भवनबाट ५० मिटर आसपासमा मेची अस्पताल, प्रसूति गृह, क्षयरोग निवारण केन्द्र छ, कार्कीले भने,‘यति नजिकमा अन्य बिरामीले कसरी सेवा लिन सक्छन्?झापामा कोभिड अस्पताल निर्माण गर्ने निर्णय स्वागतयोग्य भएपनि स्थान छनोट उचित नभएको उनको जिकिर छ। भद्रपुर ८ का वडाध्यक्ष मनोज सुब्बाले स्थानीय जनप्रतिनिधिसंग समन्वय नै नगरि निर्णय गरेकाले विवाद सिर्जना भएको तर्क गरे। उनले स्थानीयको विरोधकाबीच मेची अस्पतालमा कोभिड अस्पताल बनाउन नहुने सुझाए। असन्तुष्ट स्थानीयको सोमबार बिहान भएको छलफलबाट जिल्ला सम्वन्य समिति, जिल्ला प्रशासनलगायतसंग संवाद गर्न स्थानीय भक्त खवासको संयोजकत्वमा एक समिति गठन गरेको सुब्बाले बताए। जिल्ला कोरोना भाइरस संक्रमण रोकथाम, अनुगमन तथा समन्वय समितिका संयोजक सोमनाथ पोर्तेलले कोभिड अस्पतालका लागि मेची अस्पतालको निर्माणाधीन भवन उपयुक्त स्थान भएको दाबी गरे। उनले कोरोना संक्रमण भएकाको उपचार गर्ने अस्पताल बनाउन लागेकाले अस्पतालबाटै अन्यलाई संक्रमण फैलिन्छ भन्ने तर्क उचित नभएको बताए। ‘अस्पतालबाट अन्यलाई संक्रमण फैलिन्छ भन्ने तर्क आधारहीन छ। अस्पतालका लागि चाहिने पूर्वाधार निर्माणाधीन भवनमा पर्याप्त छ,पोर्तेलले भने,‘यत्तिको पूर्वाधार अर्को ठाउँमा छैन। सम्भावित सबै ठाउँको स्थलगत अवलोकनपछि नै उक्त स्थान छनोट गरेका हौं। उनले असन्तुष्ट पक्षसंग छलफलमार्फत समस्या समाधान गर्ने बताए। समन्वय समितिको नेतृत्वमा मेची अस्पतालको निर्माणाधीन भवनमा कोभिड अस्पताल बनाउने निर्णय भएको हो। प्रदेश सरकारको लगानीमा उक्त भवनमा १० वटा भेन्टिलेटरसहित एक सय शय्याको कोभिड अस्पताल बनाउने प्रक्रिया अघि बढाएको संयोजक पोर्तेलले जानकारी दिए। मेची अस्पताल नजिकैको जिल्ला स्वास्थ्य कार्यालयको तालिम केन्द्रमा पीसीआर परीक्षण गर्ने प्रयोगशाला पनि बनाउने निर्णय भएको पोर्तेलले बताए। पीसीआर प्रयोगशालासहितको कोभिड अस्पताल जेठ मसान्तभित्र निर्माण सम्पन्न गर्नेगरि प्रक्रिया अघि बढाएको उनले बताए। जिल्लाको चार वटा पालिकामा कोभिड–१९ संक्रमण पुष्टि भएको छ। सोमबार अपरान्हसम्म जिल्लामा ३७ जनामा संक्रमण पुष्टि भएको हो। यो संख्या प्रदेश १ मै सबैभन्दा बढी हो। कचनकवल गाउँपालिकामा ३३, बाह्रदशी गाउँपालिकामा २ तथा दमक नगरपालिका र झापा गाउँपालिकामा एक/एक जनामा संक्रमण पुष्टि भएको हो। दमक र बाह्रदशीका गरि दुई जना उपचारपछि घर फर्किसकेका छन् भने अन्यका बिराटनगर र धरानस्थित कोभिड अस्पतालमा उपचार भइरहेको छ। ",https://ekantipur.com/pradesh-1/2020/05/25/159039797154659250.html
23/05/2020,"क्‍वारेन्टाइनमै कुटपिट, एकजना घाइते","तिलोत्तमा — रुपन्देहीको कोटहीमाई ४ मझगांवास्थित मझगांवा माविको क्‍वारेन्टाइनभित्र झगडा हुँदा एक जना घाइते भएका छन्। क्‍वारेन्टाइनमा एकै कोठामा बसेका ५ मध्ये ४ व्यक्तिले एकजनालाई कुट्दा उनी घाइते भएको कोटहीमाई गाउँपालिकाका प्रमुख प्रशासकीय अधिकृत नेत्रप्रसाद घिमिरेले बताए। 'पुस्तैनी विषयमा विवाद गरी झगडा गरेका रहेछन्', उनले भने, 'घाइतेलाई भैरहवा लगी सामान्य उपचारपश्चात अर्को क्‍वारेन्टाइनमा सारियो।' अन्य ४ जनालाई ईलाका प्रहरी कार्यालय मझगांवामा क्‍वारेन्टाइन अवधि सकिएर निस्किएपछि सार्वजनिक मुद्दा लगाउने वा सुध्रिएमा एकपटकलाई माफी दिने गरी मुचुल्का बनाई पुन: क्‍वारेन्टाइनमै ल्याइएको घिमिरेले बताए। भारतबाट आएका उनीहरु क्‍वारेन्टाइनमा बसेको १४ दिन पुगिसकेको छ। तर पीसीआर परीक्षण नहुँदा घर पठाउन नपाइएको उनले जनाए।  ",https://ekantipur.com/pradesh-5/2020/05/23/159024897751334122.html
23/05/2020,सीमामा प्रहरीमाथि फेरि भारतीयको आक्रमण,"बिर्तामोड — झापाको कचनकवल गाउँपालिका–१ स्थित सीमाक्षेत्रमा खटिएका सुरक्षाकर्मीमाथि शुक्रबार फेरि भारतीय नागरिकले आक्रमण गरेका छन्। चमारभिट्टास्थित सीमामा खटिएका सशस्त्र प्रहरी र सीमावर्ती भारतीय नागरिकबीच विवाद भएको हो। बिहान १० बजेतिर दशगजामा सशस्त्र प्रहरीका एक हवल्दारलाई भारतीय नागरिकले बाँसको लट्ठीले प्रहार गरेका थिए। उनको कानमा चोट लागेको छ। भारतीय नागरिकले आक्रमण गरेपछि सशस्त्रका हवल्दारले प्रतिकार गरेका थिए। त्यस क्रममा भारतीय नागरिकलाई पनि चोट लागेको स्थानीय बोलोराम राजवंशीले जानकारी दिए। भारतको किसनगन्ज जिल्लाको जिलाबारी बस्तीका २५ वर्षीय युवकले दशगजा कटेर नेपालतर्फ गाईबस्तु बाँधेका थिए। नेपाली सुरक्षाकर्मीले नेपालतर्फ बस्तु नबाँध्न आग्रह गरेपछि उनले बाँसको लट्ठीले हानेका हुन्। लगत्तै भारतीय बस्ती जिलाबारीबाट घरेलु हतियारसहित करिब एक सयको संख्यामा मानिसहरू नेपाली सुरक्षाकर्मीमाथि आक्रमण गर्न दशगजातर्फ आएका थिए। तर, नजिकै रहेका भारतीय सीमा सुरक्षा बल (एसएसबी) का जवानले उनीहरूलाई तितरबितर पारेका थिए। सीमा क्षेत्रमा रहेका दुवै देशका सुरक्षाकर्मीबीच छलफल भई घटना साम्य पारिएको सशस्त्र प्रहरीका एसपी रमेशकुमार थक्सुले जानकारी दिए। यससहित जिल्लामा वैशाख २० यता भारतीय नागरिकद्वारा नेपाली सुरक्षाकर्मीमाथि चारपटक आक्रमण भइसकेको छ। ६ दिनअघि पनि कचनकवल–१ को झन्डुबस्तीमा स्थापित सशस्त्र प्रहरी बलको अस्थायी सुरक्षा पोस्टमा भारतीय नागरिकले आक्रमण गरेका थिए। ",https://ekantipur.com/news/2020/05/22/15901343495487833.html
22/05/2020,क्वारेन्टाइन राख्न खोज्दा घोराहीमा स्थानीयको विरोध,"दाङ — कोरोनाको जोखिममा रहेकालाई राख्न क्वारेन्टाइन बनाउने क्रममा घोराही उपमहानगरपालिका–१४ मा स्थानीयले विरोध गरेका छन्। कल्पु धर्मशाला, बालमन्दिर, शुभप्रभात मावि लगायतका ठाउँमा क्वारेन्टाइन बनाउन खोज्दा सबैतिर विरोध भएपछि अझैसम्म क्वारेन्टाइन बन्न सकेको छैन।  घना बस्तीको बीचमा क्वारेन्टाइन राख्न खोजेको भन्दै विरोधमा स्थानीय लाठी बोकेर सडकमा निस्कने गरेका छन्। उनीहरुले घना बस्ती नभएको ठाउँमा राख्न माग गरेका छन्। घोराही–१४ मुख्य बजार क्षेत्रमा पर्छ। बजारको बीचमा भयो भनेर केही व्यक्तिहरुले विरोध गरिरहेको घोराही १४ का अध्यक्ष एवं घोराही उपमहानगर विपद् व्यवस्थापन समितिका संयोजक शक्तिराम डाँगीले बताए। ‘गाउँतिर लगेर बनाउनुपर्‍यो भन्छन्। सबै वडामा क्वारेण्टाइन छन्। अरु ठाउँ लैजान कहाँ सम्भव हुन्छ?, उनले भने,‘यहाँ सबैतिर बजार नै छ। आफ्नो वडाका मानिसहरुलाई राख्न भएका स्कुल, सार्वजनिक स्थल प्रयोग गर्न खोजेको हो। त्यसमा पनि विरोध हुन्छ। केही रोजगारको सिलसिलामा बाहिरबाट आएका र केही रातदिन काम गर्ने जनप्रतिनिधि र कर्मचारीका लागि क्वारेन्टाइन बनाउन खोजिएको डाँगीले बताए। ‘अहिले यस वडाका मानिसहरु नभएका कारण पनि त्यती गाह्रो भएको छैन, उनले भने, ‘भोलि धेरै मानिसहरु संक्रमित हुन थाले भने सबै स्कुल र सार्वजनिक भवनहरु प्रयोग गर्नुपर्ने अवस्था आउँछ। त्यतिबेला विरोध गरेर हुनेवाला छैन। अहिले दिनहुँ भारतबाट ठूलो संख्यामा मानिसहरु आइरहेका छन्। भारतबाट आएकालाई आआफ्नो वडामा लगेर क्वारेण्टाइनमा राखिएको छ। बिहिबार मात्रै भारतबाट ३ सय ५० जना मानिसहरु आएको जिल्ला प्रशासन कार्यालयले जनाएको छ। कार्यालयका अनुसार अहिले क्वारेण्टाइनमा ५ सय ७९ जना छन्। जिल्लामा ५७ वटा क्वारेण्टाइन छन् जसमा २ हजार शय्याको क्षमता छ। सबै वडाले स्कुल र सार्वजनिक भवनमा क्वारेन्टाइनको व्यवस्था गरेका छन्। बिहीबार मात्रै घोराही–३ कुइरेपानीमा रहेको क्वारेन्टाइनमा बसेका स्थानीय एक ३७ वर्षीय पुरुषमा कोरोना संक्रमण पुष्टि भएको छ। उनी जेठ ३ गते कृष्णनगर नाका हुँदै भारतबाट आएका थिए। भारतबाट फर्कनेहरु दिनदिनै आइरहेकाले जिल्ला कोरोना संकट व्यवस्थापन केन्द्रको बैठकले जिल्लाका १० वटै पालिकामा कम्तिमा दुई सय शय्याका क्वारेन्टाइन बनाउने निर्णय गरेको थियो। जिल्लामा ८ हजार बढी मानिसहरु भारतबाट भित्रिने अनुमान रहेको र सोही अनुसार सबै पालिकामा स्कुल र सार्वजनिक भवनलाई क्वारेन्टाइन बनाउन अनुरोध गरिएको प्रमुख जिल्ला अधिकारी गोविन्दप्रसाद रिजालले बताए। सबैलाई क्वारेन्टाइनमा राखेर पीसीआर परीक्षण गर्नुपर्ने भएकाले सबै पालिकामा क्वारेन्टाइन आवश्यक परेको उनले बताए। क्वारेन्टाइन र आइसोलेसन स्थापनाका क्रममा स्थानीयबाट विरोध हुन थालेपछि प्रदेश ५ का मुख्यमन्त्री शंकर पोख्रेलले सामाजिक सञ्जालमार्फत सबैलाई यस्तो नगर्न अनुरोध गरेका छन्। ‘अहिले जुन ठाउँका बासिन्दाले आफ्नो ठाउँमा आइसोलेसन र क्वारेन्टाइन राख्नु हुँदैन भनेर विरोध गरिरहनुभएको छ त्यही ठाउँमा संक्रमण देखिएको अवस्थामा त चाहिएला नै, उनले भनेका छन्,‘त्यसैले आइसोलेसन र क्वारेन्टाइन आफ्नो नजिकमा सकेसम्म सुरक्षित र व्यवस्थित बनाउन सहयोग गरौं। पछि आफैलाई पनि काम लाग्न सक्छ। ",https://ekantipur.com/pradesh-5/2020/05/22/159013355707657997.html
21/05/2020,ठगी आरोपमा आइकालु मिट सेन्टरलाई २ लाख जरिवाना,"काठमाडौँ — वाणिज्य आपूर्ति तथा उपभोत्ता हित संरक्षण विभागले आइकालु मिट सेन्टरलाई २ लाख रुपैयाँ जरिवाना गरेको छ। खसीको मासुको प्रतिकिलो ५ सय रुपैयाँ बढी लिएको फेला परेपछि मिट सेन्टरलाई जरिवाना तोकिएको हो। ‘खसी मासुको मूल्य प्रतिकिलो १३ सय रुपैयाँ लिनुपर्नेमा १८ सयमा बिक्री गरेको पाइयो, विभागका अनुगमन शाखा निर्देशक सागर मिश्रले भने, ‘उपभोक्तालाई ठगी गरेको आरोपमा २ लाख जरिवाना गर्‍यौं।   आइकालुलाई उपभोक्ता सरक्षण ऐन २०७५को १६ (२) (क) ३८ (ङ)को कसुरमा ३९ (ख) बमोजिम जरिवाना गरेको उनले बताए। विभागका अनुसार आइकालुले बढी मूल्य लिएको सन्दर्भमा उजुरी परेको थियो। सोही उजुरीको आधारमा जरिवाना गरेको हो। उजुरीमा आधा किलोको ९ सय रुपैयाँ लिएको उल्लेख छ। सोही आधारमा अनुगमन गरेको विभागले जनाएको छ।  निर्देशक मिश्रका अनुसार आइकालु सञ्‍चालकले जिउँदोमा लागत खर्च ८ सय रुपैयाँ परेको स्पष्टिकरण दिएका थिए। ग्राहकले जति परे पनि ल्याइदिनु खान्छौं भनेपछि आधा किलोको ९ सय रुपैयाँ लिएको उनले स्पष्टीकरण दिएका थिए।  निर्देशक मिश्रका अनुसार जिउँदो खसी किलोको करिब ७ सय रुपैयाँ हो। ‘त्यही आधारमा तयारी मासु १३ सय रुपैयाँभन्दा बढी पर्दैन, उनले भने। ",https://ekantipur.com/business/2020/04/10/158652797483983743.html
19/05/2020,कोरोना संक्रमित ल्याउन लागिएको भन्दै कोहलपुरमा विरोध,"नेपालगन्ज — बाँकेको नरैनापुर गाउँपालिकामा राखिएका ५९ जना कोरोना संक्रमितहरु आइसोलेसनमा जान नमानिरहेका बेला उनीहरुलाई ल्याउन लागिएको भन्दै कोहलपुरमा स्थानीयहरु विरोधमा उत्रिएका छन्। कोहलपुरमा रहेको कृषि विकास बैंकको तालिम केन्द्रमा उनीहरुलाई ल्याउने तयारी भएपछि स्थानीय सडकमै उत्रिएका हुन्। कोहलपुर वडा न. ८ स्थित कृषि विकास बैंकको तालिम केन्द्रमा यसअघि नै भारतबाट फर्केका २५ जनालाई क्वारेन्टाइनमा राखिएको छ। उनीहरु वडा न. ८ र ९ का हुन्। क्वारेन्टाइनमा बसेका उनीहरुलाई बागेश्वरी बहुमुखी क्याम्पसमा सार्ने र नरैनापुरमा रहेका संक्रमितहरुलाई तालिम केन्द्रमा व्यवस्थापन गर्ने स्थानीय प्रशासनले निर्णय गरेको हो। नरैनापुरमा आइसोलेसन नभएका कारण संक्रमितलाई त्यहाँबाट सार्न खोजिएको हो। कृषि तालिम केन्द्रबाट अन्यत्र सार्न खोजिएको भन्दै पहिल्यैदेखि केन्द्रमा बसिरहेका २५ जनाले पनि विरोध जनाएका छन् भने उनीहरुका आफन्तले पनि अन्यत्र लैजान नपाउने भन्दै विरोध गरेका छन्। क्वारेन्टाइनमा बसेका व्यक्तिहरुलाई बागेश्वरी बहुमुखी क्याम्पसमा ल्याउन थालेको खबर पाएपछि आसपासका स्थानीयहरुले कोहलपुर नगरपालिकाका प्रमुख लुटबहादुर रावतलाई घेराउ गरेका थिए। कोहलपुर प्रहरीका प्रमुख डीएसपी कुलचन्द्र चन्दले नरैनापुरबाट कोरोना संक्रमित व्यक्तिहरुलाई ल्याउन लागेको भन्दै स्थानीयहरु सडकमा उत्रिएको बताए। ‘बागेश्वरी बहुमुखी क्याम्पसमा राख्न खोज्यो त्यही विरोध। राम माविमा राख्न खोज्यो त्यही विरोध भइरहेको छ, उनले भने, ‘यस्तो संकटका बेला स्थानीयले विरोध गर्दा काम गर्न असहज भइरहेको छ। खजुरास्थित सुशील कोइराला क्यान्सर अस्पतालको आइसोलेसन वार्ड भरिएपछि समस्या भएको हो। मंगलबार बसेको सुरक्षा बैठकले नेपालगन्जस्थित लायन्स डेन्टल अस्पताल र कोहलपुर नगरपालिकास्थित कृषि विकास बैंकको तालिम कक्षमा आइसोलेसन वार्ड बनाएर उनीहरुलाई ल्याउने निर्णय गरेको थियो। ",https://ekantipur.com/news/2020/05/19/15898945292738819.html
19/05/2020,अमलेखगन्ज डिपो बन्द गर्न स्थानीयको धम्की,"काठमाडौँ — बारा क्षेत्रमा कोरोना संक्रमण बढ्न थालेपछि स्थानीय र वडाध्यक्षसहितको टोलीले नेपाल आयल निगमको अमलेखगन्ज डिपो बन्द गर्न धम्की दिएका छन्। उनीहरुले बुधबार ट्याङकर प्रवेशमा रोक लगाउने निर्णयसमेत गरेका छन्। ‘बुधबारदेखि ट्ङयाकर प्रवेशमा रोक लगाउने जानकारी पाएका छौं। तराई क्षेत्रमा सोही डिपोबाट ढुवानी गरिरहेका छौं, निगमका एक अधिकारीले भने, ‘स्थानीयको निर्णयले धेरै समस्या हुन्छ। तराईमा खेतीपाती, जमिन जोत्ने, गहुँ काट्ने कार्य सुरु भएकाले डिजेलको माग व्यापक छ। स्थानीयको बन्द गर्ने धम्कीले अन्य क्षेत्रको आपूर्तिमा समेत असर पुग्ने निगमले जनाएको छ। अमलेखगन्जमा पाइपलाइनबाट डिजेल आयात हुन्छ। अमलेखगन्ज डिपोबाट मौज्दातका लागि विराटनगर, भैरहवा र काठमाडौंमा पठाइन्छ। दैनिक करिब सय ट्याङ्करबाट विभिन्न जिल्लामा ढुवानी भइरहेको छ। ‘विराटनगरदेखि भैरहवासम्म पठाएका छौं, ती अधिकारीले भने, ‘त्यही डिपोमा डिस्ट्ब गर्दा धेरै समस्या हुन्छ। ट्याङकरबाट संक्रमणको जोखिम उच्च भएको ठहर गर्दै स्थानीयले ट्याङकर प्रवेशमा रोक लगाउने जनाएका हुन्। स्थानीयको दबाबपश्चात् निगमले सुरक्षा व्यवस्था मिलाइदिन जिल्ला प्रशासन कार्यालय बारालाई अनुरोध गरेको छ। ‘म‌ंगलबार केही स्थानीयवासीले कोरोनाका कारण डिपो बन्द गर्न दबाब दिई बुधबारदेखि डिपोमा ट्याङ्कर प्रवेश रोक लगाउने भन्ने बुझिएको छ, निगमले जिल्ला प्रशासन कार्यालयलाई पठाएको पत्रमा भनिएको छ, ‘डिपो सन्चालनका निमित्त आवश्यक सुरक्षा व्यवस्था मिलाइदिन अनुरोध छ। अमलेखगन्ज डिपोको मौज्दात क्षमता २० हजार ६ सय किलोलिटर हो।  ",https://ekantipur.com/business/2020/05/19/15899064005316808.html
15/05/2020,सीमा अतिक्रमणको विरोधमा फिदिम बजारमा मशाल जुलुस,"ताप्लेजुङ — भारतले गरेको सीमा अतिक्रमणको विरोधमा नेपाल विद्यार्थी संघले पाँचथर सदरमुकाम फिदिम बजारमा मशाल जुलुस निकालेको छ। विद्यार्थीहरुको समूहले बिहीबार साँझ मुख्य बजार क्षेत्रमा जुलस प्रदर्शन गरेका हुन्। जुलुसमा उनीहरुले पाँचथरको फालेलुङ र दार्चुलाको लिपुलेक, कालपानी र लिम्पियाधुरा क्षेत्रमा भारतले गरेको अतिक्रमणको बिरोधमा नारा लगाएका थिए। अकस्मात निस्किएको जुलुशलाई नेपाल प्रहरी र सशस्त्र प्रहरीको टोलीले राँको खोसेर तितरबितर बनाएको थियो। भारतीय सुरक्षाकर्मीले नेपालको भूमिमा निर्माण भइरहेको पर्यटन स्मृति पार्क बनाउन अवरोध खडा गरेकोमा विद्यार्थी आन्दोलित भएका हुन्। उनीहरुले ‘फालेलुङको सीमाक्षेत्र हाम्रो हो, ‘लिपुलेक, कालापानी, लिम्पियाधुरा हाम्रो हो भन्दै नारा लगाएका थिए। भारतीय सुरक्षाकर्मीले फालेलुङमा जंगे पिलरभन्दा एक सय मिटर वरको क्षेत्र पनि आफूहरुको भएको भन्दै अवरोध खडा गरेको हो। गाउँपालिकाले स्थानीय र प्रहरीलाई पार्क निर्माणस्थलमा लगेर भारतले भनेको क्षेत्र नेपालको भएको भन्दै सरकारको ध्यानाकर्षण गराएको छ। ",https://ekantipur.com/news/2020/05/14/1589466823718228.html
12/05/2020,करणी अभियोगमा एक युवा पक्राउ,लमजुङ — जबर्जस्ती करणीको अभियोगमा लमजुङ प्रहरीले एक युवालाई मंगलबार पक्राउ गरेको छ। मध्यनेपाल नगरपालिका ६ का २५ वर्षीय सोनाम धिंगाललाई लमजुङ प्रहरीले तनहुँको दमौलीबाट मंगलबार इन्स्पेक्टर ओमप्रकाश पुनको नेतृत्वमा खटिएको टोलीले पक्राउ गरेको हो। डीएसपी रविन्द्रमान गुरुङका अनुसार यही वैशाख २८ गते आइतबार राति एक १४/१५ वर्षीया किशोरीलाई रातको समयमा जबर्जस्ती करणी गरेको अभियोगमा धिंगालविरुद्ध प्रहरीमा उजुरी परेको छ। घटनापछि धिंगाल लुकिछिपी हिँडेका युवकलाई मंगलबार दमौलीबाट पक्राउ गरिएको उनले बताए। पक्राउ परेका युवक धिंगाललाई बेंसीसहरस्थित जिल्ला प्रहरी कार्यालयमा ल्याइएको र थप अनुसन्धान गरी जबर्जस्ती करणी ऐनअन्तर्गत मुद्दा चलाउने तयारी गरिएको प्रहरीले जनाएको छ। ,https://ekantipur.com/pradesh-4/2020/05/12/15892904871504759.html
11/05/2020,"महँगोमा सामान बिक्री गरेपछि गोदाम सिल, अनुगमन टोलीमाथि आक्रमण प्रयास","काठमाडौँ — म्याद नाघेका र बढी मूल्यमा सामान बिक्री गर्ने व्यापारीलाई कारबाही गर्न पुगेको बजार अनुगमन टोलीलाई नयाँ बजारका व्यवसायी र स्थानीयले अवरोध गरेका छन्। टीएन स्टोरले महँगोमा चिनी बेचेको, म्याद नाघेको सामान बिक्री गरेको र बिल बिजक जारी नगरेको पाइएपछि विभागका निरीक्षण अधिकृत दिपकराज पोखरेल नेतृत्वको अनुगमन टोलीले जरिवाना तोक्दा स्थानीयले आक्रमणको प्रयास गरेका हुन्। टोलीले दुई लाख जरिवाना तोकेको थियो।‘गोदाम सिल गरेर फर्कंदा हामीलाई आक्रमणको प्रयाससमेत भयो, पोखरेलले भने। वाणिज्य आपूर्ति तथा उपभोक्ता हित संरक्षण विभाग, गुणस्तर तथा नापतौल विभाग र जिल्ला प्रशासन कार्यालयसहितको संयुक्त बजार अनुगमन टोलीलाई व्यापारीको समूहले केहीबेर घेराबन्दी गरेका थिए। महानगरीय प्रहरी वृत्त सोह्रखुट्टेबाट थप प्रहरी टोली खटिएर स्थिति नियन्त्रणमा लिएको जिल्ला प्रशासन कार्यालय काठमाडौंका प्रशासकीय अधिकृत खड्गबहादुर श्रेष्ठले बताए। ‘पसलमा बढी मूल्यमा सामान बिक्री गरेको पाइएपछि गोदाम सिल गरेर फर्कंदा हामीलाई ढुङ्गा प्रहार गरे,उनले भने। उनका अनुसार ५ जना व्यवसायीलाई प्रहरीले पक्राउ गरेको छ। ",https://ekantipur.com/news/2020/05/11/158920360219165968.html
11/05/2020,नेपाली भूमि अतिक्रमणविरुद्ध बुटवलमा प्रदर्शन,"तिलोत्तमा — मानव अधिकार तथा शान्ति समाज रुपन्देहीले भारतले नेपाली भूमि अतिक्रमण गरेकोमा बुटवलमा विरोध प्रदर्शन गरेको छ। समाजले बुटवलको अस्पताल लाइनमा सोमबार दिउँसो सवा २ देखि पौने ३ बजेसम्म सामाजिक दूरी कायम गरी प्ले कार्डसहित प्रदर्शन गरेको हो। विरोध कार्यक्रममा बोल्दै शान्ति समाजका केन्द्रीय वरिष्ठ उपसभापति गोविन्द खनालले लिपुलेक सडक निर्माण तत्काल रोक्नुपर्ने र लिपुलेकसहित नेपालको नक्सा सार्वजनिक गर्न नेपाल सरकारले ठोस पहल गर्नुपर्ने बताए। कुनै पनि देशको राष्ट्रियता,अखण्डता, एकता र सद्भावमा अर्को देशले खलल पुर्‍याउने गतिविधि अन्तर्राष्ट्रिय कानुनको विरुद्धमा हुने उनले बताए। विरोधमा सहभागीले लिपुलेक सडक निर्माण तत्काल रोक, लिपुलेकसहित नेपालको नक्सा सार्वजनिक गर, नेपाली भूमि संरक्षण गर, सीमा अतिक्रमण अपराध हो, सार्वभौमिकता संरक्षण गर, भारतीय सेना कालापानीबाट फिर्ता गरजस्ता नारा लेखिएका प्लेकार्ड प्रदर्शन गरेका थिए। ",https://ekantipur.com/pradesh-5/2020/05/11/158920155259255905.html
10/05/2020,हत्या गरी फालिएको अवस्थामा शव भेटियो,महोत्तरी — महोत्तरीको गौशाला नगरपालिका वडा नम्बर ४ विर्तामा आइतबार साँझ हत्या गरी फालिएको अवस्थामा शव भेटिएको छ। गौशाला नगरपालिका ४ बस्ने ४६ वर्षीय दिलिप ठाकुरको शव हत्या गरेर फालिएको अवस्थामा मकैबारीमा भेटिएको इलाका प्रहरी कार्यालय गौशालाले जनाएको छ। ठाकुरको टाउकोमा गम्भीर चोट लागेको अवस्थामा भेटिएकाले हत्या गरिएको हुनसक्ने प्रहरीले जनाएको छ। घटनाको अनुसन्धान भइरहेको ईलाका प्रहरी कार्यालय गौशालाका प्रहरी निरीक्षक प्रकाश रेग्मीले जानकारी दिए। ,https://ekantipur.com/news/2020/05/10/158911795805639454.html
08/05/2020,"सामान्य विषयमा भनाभन हुँदा चन्द्रपुरमा झडप, आठ जना घाइते","रौतहट — लकडाउनकै बेला जिल्लाको चन्द्रपुर–७ नयाँबस्तीमा बिहीबार दुई पक्षबीच झडप भएको छ। पुरानो विवाद मिलाउन छलफल चलिरहेको बेला झडप भएको हो। झडपमा ८ जना घाइते भएका छन्। उनीहरुको टाउकोमा चोट लागेको छ। इलाका प्रहरी चन्द्रनिगाहपुरले घटनामा संलग्न रहेको आरोपमा एक महिलासहित दुईजनालाई नियन्त्रणमा लिएको छ। पुरानो झगडाको विषयमा छलफल गर्ने क्रममा झडप भएको हो। स्थानीय बिगु सहनी र विजय महतोबिच समन्य विवाद हुँदा झडपको अवस्था आएको हो। दुवै सहनी र महतो टोलका हुन्। विवाद साम्य पार्न छलफल चलिरहेका बेला भनाभन भएपछि लाठी र धारिलो हतियार निकालेर दुवै पक्ष एक आपसमा भिडेका थिए। झडपमा सहनी टोलका ३ र महतो टोलका ५ जना घाइते भएको प्रहरीले जनाएको छ। घाइतेको हात, टाउकोमा चोट लागेको छ। उनीहरुको चन्द्रपुर अस्पतालमा उपचार भइरहेको छ। इलाका प्रहरीका अनुसार झडपमा अनुप सहनी, राधे सहनी, फुलकुमारी देवी, मुखा महतो, रामेश्वर राय यादव, राजेन्द्र महतो, अनिया देवी र अञ्जली महतो घाइते भएका छन्। झडप लगत्तै इलाका प्रहरी चन्द्रनिगाहपुर सशस्त्र बेस सन्तपुरबाट सुरक्षाकर्मी पुगेर स्थिति समान्य पारेको थियो। समान्य विषयलाई लिएर दुवै पक्षबीच झडप भएको इलाका प्रहरीका डीएसपी हेमबहादुर शाहीले बताए। ‘घटनामा संलग्न केहीलाई पक्राउ गरेका छाैं उनले भने, ‘घटनाको मुख्य जड भनिएका व्यक्ति फरार छन्। उनको खोजी भइरहेको छ। झडप भएको टोलमा सहनी र महतोबीच बेलाबेलामा झगडा हुने गरेको स्थानीयले बताए। ",https://ekantipur.com/pradesh-2/2020/05/07/158883830226929631.html
06/05/2020,सशस्त्र प्रहरीको पोष्टमा आक्रमण,"परासी — पश्चिम नवलपरासीको सरावल गाउँपालिका भूजहवास्थित सशस्त्र प्रहरी बल नेपाल 'बिओपी' स्थायी पोष्टमा आक्रमण भएको छ। लकडाउनको कारण नेपाल-भारत सिमानाका बन्द भएको अवस्थामा केही व्यक्तिले सोमबार राति ढुंगामुडा गरेका हुन्। धानको बीउ किन्नका लागि भारत जान पाउनुपर्ने भन्दै सुरक्षा पोष्टमा आक्रमण गरेको सशस्त्र प्रहरी बल नेपाल नं. २६ हेडक्‍वार्टर पश्चिम नवलपरासीका प्रहरी उपरीक्षक भरत खनियाँले बताए। उनका अनुसार राति ९ बजे ५०/६० जनाको समूहले पोष्टमा आक्रमण गरेपछि सशस्त्र प्रहरीले लाठीचार्ज गरी भीडलाई तितरबितर पारेको थियो। जिल्लाका किसानहरुले हाइब्रिड धानको बीउ लगाउने गरेका छन्। हाइब्रिड बीउ नेपालमा उपलब्ध नहुने भएकाले विगतमा किसानहरु भारतीय बजार जाने गरेका थिए। बीउको बहानामा आएका अधिकांश किसान नभई विगतमा तस्करहरु भएको सरावल गाउँपालिकका अध्यक्ष राधेश्याम चौधरीले बताए। ‘हामीले धानको बीउमा सहुलियत दिएर नेपाल सरकारले सिफारिस गरेको धानको बीउ लगाउन प्रोत्साहन गरेका छौं, उनले भने,‘धानको बीउको नाममा यस्तो अवस्थामा सिमानाकामा आक्रमण हुनु दु:खद् हो। तस्करहरु लकडाउनको कारण छटपटाएका छन्। दोषीलाई तत्काल कारबाही हुनुपर्दछ। आक्रमणमा संलग्‍नको खोजी भइरहेको प्रहरीले बताएको छ। यसअघि पनि सिमानाकामा सुरक्षामा खटिने प्रहरीलाई विभिन्न व्यक्तिले धम्काउने तथा अस्थायी पोष्टमा ढुंगामुडा गर्ने गरेका थिए। ",https://ekantipur.com/pradesh-5/2020/05/05/158867491420491780.html
05/05/2020,"जग्गा विवादमा छुरा प्रहार, ४ जना घाइते",सिरहा — जग्गा विवादमा दुई पक्षबीच सोमबार झडप हुँदा सिरहाको सुखीपुर नगरपालिका–१ मोहनपुर कमलपुरमा ४ जना घाइते भएका छन्। प्रहरीका अनुसार जग्गा विवादलाई लिएर छलफल चलिरहँदा सुखीपुर नगरपालिका–१ मोहनपुर कमलपुरका मिश्री यादव र कपलेश्वर यादव पक्षबीच झडप भएको थियो। झडपमा मिश्री यादवको कम्मर र उनका छोरा सन्जीवको पिठ्युमा चोट लागेको छ। धारिलो हतियारबाट सख्त घाइते सन्जीवलाई स्थानीय पोलिक्लिनिकमा उपचारपछि धरान लगिएको छ। झडपमा कपलेश्वर यादव र उनका छोरा प्रभाससमेत घाइते भएका छन्। इलाका प्रहरी कार्यालय सुखीपुरका प्रहरी नायव निरीक्षक रामकुमार यादवले घटनामा संलग्नमध्ये सुवास यादवलाई पक्राउ गरिएको र घटनाको अनुसन्धान भइरहेको जानकारी दिए।  ,https://ekantipur.com/pradesh-2/2020/05/04/158859993036452843.html
04/05/2020,राहत माग्दै गाउँपालिकाको कार्यालय घेराउ,"महोत्तरी — राहत वितरण नगरेको भन्दै स्थानीयले मोहत्तरीको साम्सी गाउँपालिकाको कार्यालय घेराउ गरेका छन्।  लकडाउनका कारण रोजगारी गुमेपछि खान समस्या हुँदा समेत गाउँपालिकाले कसैलाई राहत वितरण नगरेको भन्दै स्थानीयले सोमबार गाउँपालिकाको कार्यालय घेराउ गरेका हुन्। वडा कार्यालयले घर–घर पुगेर नाम संकलन गरी हस्ताक्षर गराएको महिना दिन बितिसक्दा समेत राहत वितरण हुन सकेको छैन। खाद्यान्न नभएपछि आक्रोशित बनेका स्थानीयले गाउँपालिका कार्यालय घेराउ गरेका हुन्। गाउँपालिकाबाट राहत वितरण गर्न ७ वटा वडालाई १० लाखको दरले बजेट पठाएको थियो। तर, वडा कार्यालयहरुले राहतको सट्टा मास्क र सेनिटाइजर मात्रै बाँडेको पाइएको छ। गाउँपालिका घेराउ गर्न पुगेका आक्रोशित समूहले जनप्रतिनिधि र कर्मचारीविरुद्ध नाराबाजी गरेका थिए। गाउँपालिकाका अध्यक्ष शेष फारुकले राहत वितरणका लागि वडा कार्यालयलाई रकम उपलब्ध गराएको बताए। यो पनि पढ्नुहोस्ः सम्सी गाउँपालिका अध्यक्षद्वारा अधिकृतविरुद्ध अख्तियारमा उजुरी ",https://ekantipur.com/news/2020/05/04/158858952063113764.html
01/05/2020,प्रधानाध्यापकमाथि राहतको चामल बिक्री गरेको आरोप,"राजविराज — राहतको चामल र दाल बिक्री गरेको भन्दै स्थानीय बासिन्दाले बुधबार सप्तरीको कञ्चनरुप नगरपालिका-४ मा दुई प्रधानान्यापकलाई प्रहरीको जिम्मा लगाएका छन्। राहत वितरण समितिका सदस्य रहेका आधारभूत विद्यालय जगतपुरका प्रधानाध्यापक महेश परियार र रामनारायण साहलाई स्थानीयले घेरा हाली प्रहरीलाई खबर गरेका थिए। वडाका विपन्नहरुलाई बाँड्न ल्याएको चामल र दाल स्थानीय एक राइस मिलमा लिएर पुगेका बेला स्थानीयले उनीहरुलाई घेरा हालेका थिए। स्थानीयले खबर गरेपछि दुवैलाई इलाका प्रहरी कार्यालय ल्याएर नगरपालिकाको जिम्मा लगाएको इलाका प्रहरी कार्यालय कञ्चनपुरका डीएसपी मकेन्द्र मिश्रले बताए। १५ केजीको ७ प्याकेट र १० केजीको ८ प्याकेट चामल तथा ५० केजी दाल प्रधानाध्यापकद्वयले राइस मिलमा बिक्री गर्ने प्रयोजनका लागि त्यहाँ लगेको स्थानीयको दाबी छ। नगरपालिकाले उक्त वडालाई ५ लाख ११ हजार रुपैयाँ राहत वितरणका लागि दिएको थियो। वडामा अहिलेसम्म ६ सय ८१ परिवारलाई राहत वितरण गरिएको छ। वडाध्यक्ष रामनारायण साहले राहतको चामल बिक्रीका लागि नभई राख्नका लागि मिलमा लिएर गएको दाबी गरे। ‘केही परिवारलाई अझै राहत दिन बाँकी छ, विद्यालयमा राख्दा पाले राख्नुपर्ने अवस्था भएकाले खरिद गरिएकै मिलमा चामल राख्न मात्र गएको हो, वडाध्यक्ष साहले भने। स्थानीयले भने वडा कार्यालयको सुविधासमपन्न भवन हुँदाहुँदै मिलमा चामल लिएर जानु बिक्रीकै प्रयोजन भएको आरोप लगाएका छन्। कञ्चनरुप नगरपालिकाका प्रमुख वसन्त मिश्रले घटनाबारे बुझ्ने कार्य भइरहेको बताए। प्रधानाध्यापक परियारले वडामा कुल ६ सय ८१ परिवारलाई राहत वितरण गरिएको र ९ जनालाई वितरण गर्न बाँकी रहेको सामग्री मिलमा सुरक्षित तरिकाले राख्नका लागि लगिएको प्रतिक्रिया दिए। ",https://ekantipur.com/pradesh-2/2020/04/29/15881588762416370.html
25/04/2020,"मेची-महाकाली रेल्वे : स्थानीयको अवरोध, एक्स्काभेटर तोडफोड","रौतहट — स्थानीयको अवरोधका कारण मेची-महकाली रेलमार्ग निर्माणको काम लम्बिने भएको छ। मुआब्जा विवाद टुंग्याएर काम गर्न साइडमा पुगेको विद्युतीय रेलमार्ग निर्माण कम्पनीलाई स्थानीय जग्गाधनीले काम गर्न दिएनन्। उनीहरुले निर्माणको काममा प्रयोग गर्न लगिएको एक्स्काभेटर तोडफोड गरे। नगद नपाएसम्म ठेकेदारलाई काम गर्न नदिने स्थानीयले चेतावनी दिएका छन्। अवरोधपछि कम्पनीले काम बन्द गरेको छ। कोभिड–१९ को सम्भावित संक्रमण रोक्न सरकारले आह्वान गरेको लकडाउनले निर्माणको काम प्रभावित भएको थियो। सरकारले ठूला आयोजना समाजिक दुरी कायम गरी निर्माण थाल्न भनेपछि जिल्ला प्रशासन कार्यालयबाट अनुमति लिएर रेलवेले काम सुरु गर्न थालेको थियो। त्यसै क्रममा चन्द्रपुर-८ बेतौना क्षेत्रमा लगिएको एक्स्काभेटरमा जग्गाधानीहरुले ढुंगामुडा गरेका हुन्। घटना तीन दिनअघिको भए पनि रेलवेले यसलाई प्रतिष्ठासित जोडेर सार्वजनिक गरेको थिएन। जग्गाधनीको गतिविधिविरुद्ध रेलवेले प्रहरीमा उजुरीसमेत दिएको थियो। तर राजनीतिक दलका केही नेताले आन्तरिक रुपमा मिलाउनुपर्ने भन्दै कानुनी प्रक्रिया अघि बढाउन दिएनन्। लकडाउनको बेला निकै होसियारीपूर्वक राष्ट्रिय गौरवको आयोजनाको काम सुरु गर्न नपाउँदै स्थानीय तोडफोडमा उत्रेको निर्माण कम्पनीका प्रोजेक्ट म्यानेजर अमित रिजालले बताए। ‘हामीलाई स्थानीय प्रशासनले काम गर्न अनुमति दिएपछि स्थानीयसित सोधेर काम सुरु गर्न लागेका थियौं, उनले भने, ‘तर काम सुरु गर्न नपाउँदै तोडफोडमा उत्रेपछि बाध्य भई काम बन्द गर्नुपर्‍यो। उक्त साइडको रेल्वेको ग्राभेल, माटो, बेस, पुल, बक्सकल्भर्ट र हरियालीका लागि लुम्बिनी, एपेक्स, थानी जेभी कन्स्ट्रक्सनले ७० करोडमा ठेक्का सकार गरेक थिए। तोडफोडलगत्तै घटनास्थलमा प्रहरी पुगेको थियो। तर दलहरुको दबाबका कारण प्रहरीलाई समेत कारबाही प्रक्रिया अघि बढाउन दिइएन। कुलोपैनीको पुनर्मूल्यांकन हुनुपर्ने र जग्गाको थप मूल्य बढाउनुपर्ने माग गर्दै स्थानीयले ४ महिनासम्म निर्माणको काम अवरोध गरेका थिए। जग्गाधनीले संघर्ष समिति गठन गरेका थिए। जिल्ला प्रशासनमा आन्दोलनरत संघर्ष समिति र सरोकारवालाबीच पैनीकुलोको त्रुटि सच्याउने सहमति बनेपछि संघर्षको कार्यक्रम अन्त्य भएको थियो। उनीहरुले मुआब्जा निर्धारण सम्बन्धमा राख्दै आएको माग पूरा भएकाले रेलवे निर्माणमा कुनै किसिमको बाधा नगर्ने लिखित सहमति गरेका थिए। संघर्ष समितिका संयोजक प्रह्लाद पौडेललाई सोधेर काम सुरु गर्ने वातावरण बने पनि जग्गाधनीले नगद नदिएको भन्दै अवरोध गरेको रिजालको भनाइ छ। अवरोधपछि रेलमार्गको बर्दिबास–निजगढ खण्डको साबिक सन्तपुर र रंगपुर गाविसमा निर्माण हुन लागेको रेलमार्गको काम सम्झौताअनुसार समयमा सक्ने छाँट देखिएको छैन। २०७६ साउन ३० गतेबाट निर्माणको काम सुरु भएको थियो। २०७८ माघ १४ गते सक्नुपर्ने सम्झौतामा उल्लेख भए पनि विभिन्न व्यवधानले समयमा नसक्ने निर्माण कम्पनीको भनाइ छ। विद्युतीय रेलमार्गको लम्बाइ ९ सय ४५ किलोमिटर हुनेछ। ",https://ekantipur.com/news/2020/04/25/158782746550745392.html
25/04/2020,एकै परिवारका तीनजना मृत अवस्थामा भेटिए,"तनहुँ — जिल्लाको व्यास नगरपालिका–१ निर्मलनगर निवासी एकै परिवारका तीन जना मृत अवस्थामा भेटिएका छन्।  ३४ वर्षीया रबिना श्रेष्ठसँगै उनकी ११ वर्षीया छोरी प्रिया र १५ वर्षीय छोरा विपिन मृत अवस्थामा भेटिएको जिल्ला प्रहरी कार्यालयका प्रहरी नायब उपरीक्षक लिलाराज लामिछानेले बताए। छोरा विपिन शुक्रबार मृत अवस्थामा घरमै भेटिएका थिए। गत बुधबारदेखि हराएका उनकी आमा र बहिनी पनि शनिबार मृत भेटिएको प्रहरीले जनाएको छ। शारीरिक रुपमा अशक्त विपिन घरमा एक्लै थिए र घाँटीमा दाग भेटिएको बताइएको छ। छिमेकीले बिरामी अवस्थामा एक्लै भेटेका उनको केही समयपछि ज्यान गएको बताइएको छ। यस्तै, छोरालाई एक्लै घर छाडेर बेपत्ता भएका आमा र छोरी मृत अवस्थामा शनिबार सेती नदीको किनारमा भेटिएको जिल्ला प्रहरी कार्यालयले जनाएको छ। प्रियाको शव ऋषिङ गाउँपालिका–१ कोइदिमस्थित सेती नदीमा र रविनाको शव करिब तीन किलोमिटर पर ऋषिङ–३ स्थित मास्दीघाटमा भेटिएको प्रहरी नायब उपरीक्षक लामिछानेले बताए। शवको परीक्षणका लागि दमौली अस्पतालमा राखिएको र घटनाको विषयमा थप अनुसन्धान भइरहेको प्रहरीले जनाएको छ। रविनाका पति रोजगारीका सिलसिलामा भारतमा रेहका र दुवै छोराछोरी शारीरिक रुपमा अशक्त रहेको बताइएको छ। ",https://ekantipur.com/news/2020/04/25/15878180187662555.html
26/04/2020,कोरोना सर्छ भन्दै मिर्गौलापीडितलाई घरबेटीले निकालेपछि…,"काठमाडौँ — एक वर्षअघि मिर्गौला फेल भएर रामेछापका ६२ वर्षीय काराबहादुर तामाङ मन्थलीस्थित तामाकोसी सामुदायिक अस्पतालमा डायलसिस गर्दै आइरहेका थिए। डायलसिस गर्न बनाइएको घाँटीको घाउमा संक्रमण भएपछि अस्पतालले उनलाई काठमाडौं रिफर गर्‍यो। चैत २४ गते उनी एम्बुलेन्स रिजर्भ गरी श्रीमती सुनमायालाई साथमा लिएर भक्तपुरस्थित सहिद धर्मभक्त राष्ट्रिय प्रत्यारोपण केन्द्र आए। केन्द्रले आकस्मिक डायलसिस गरेर गरेर उनलाई घरै फर्कायो। उपचार गर्न धेरै दिन लाग्ने स्थिति आएपछि उनीहरु भक्तपुरको सुडालस्थित छोराबुहारीको कोठामा गए। गाउँको घर कुर्न छोराबुहारीलाई पठाए। आफूहरू यहीँ बसेर अस्पताल आउजाउ गर्ने निधो गरे। मिर्गौलाका बिरामीबाट कोरोनाको संक्रमण सर्छ भन्दै घरबेटीले कोठामा गएकै दिन नराम्रो व्यवहार गरे। उनीहरूले रातैभरि किचकिच गरेको सुनमायाले बताइन्। घरबेटीले ‘कोठा छोड्ने भए छोड नत्र सामान सबै फालिदिन्छु भनेपछि उनीहरू बिहान सबेरै कोठा छाडेर निस्किए। सुनमायाले भनिन्, ‘केही दिन कोठामा बस्ने भनेर गएको हो तर हामीलाई त साह्रै हेला गरे, नआउनु भनेको छ।'घरबेटीले निकालेपछि दम्पती अस्पतालकै छिँडीमा सुत्दै आइरहेका छन्। घरबाट ल्याएको खर्च सकिएपछि मिर्गौलापीडित संघको अनुरोधमा अस्पतालको क्यान्टिनले उनीहरूलाई नि:शुल्क खाना खुवाइरहेको छ। ‘कमाएर खुवाउने मान्छे यसरी थला परे, उनले भनिन्, ‘हामीसँग पैसा पनि छैन, लगाउको सुन बेचौं भने कतै दोकान खोलेको छैन।गाउँबाट फर्केपछि छोराबुहारीलाई कोठामा बस्न अप्ठेरो पर्ला भनेर घरबेटीबारे सुनमायाले बताउन चाहिनन्। ‘बेकारमा बसिरहेको मान्छेलाई भोलि निकाल्ला, उनले भनिन्, ‘हामी बरु असपतालमै बसूँला, नसके गाउँ फर्किऊँला।कोरोना भाइरसको संक्रमण सार्ने भन्दै मिर्गौलाका बिरामीलाई घरबेटीले दुर्व्यवहार गर्ने र निकाल्ने गरिरहेको मिर्गौलापीडित संघका केन्द्रीय अध्यक्ष बलराम सुवेदीले बताए। ‘हप्तामै दुई-तीनपटक डायलसिस गर्नुपर्ने भएकाले यस्ता बिरामी गाउँ फर्किन सकिरहेका छैनन्, उनले भने, ‘यस्ता बिरामीलाई ज्वरो आउने, श्वास फेर्न गाह्रो हुने भइरहन्छ। तर नबुझीकन कोरोना संक्रमण भयो भन्दै बिरामी निकाल्छन्।प्रत्यारोपण केन्द्रले आकस्मिकबाहेक कुनै शल्यक्रिया नगर्ने निर्णय गरेको छ। यही कारण काराबहादुरको हातमा फिस्टुला पनि बन्न सकेको छैन। हातमा फिस्टुला बनाएरमात्रै सजिलोगरी डायलसिस गर्ने डाक्टरले बताएका थिए। ‘यहाँ त नबनाउने रे, अन्तै ठूलो अस्पताल खोज्नु भनेको छ, सुनमायाले भनिन्। निजी अस्पतालमा फिस्टुला बनाउन २५ देखि ३० हजार लाग्ने भएपछि उनीहरू अलपत्र परेका छन्। विपन्नताको सिफारिसअनुसार गाउँको अस्पतालमा नि:शुल्क डायलसिस गर्ने व्यवस्था भएकाले प्रत्यारोपण केन्द्रले पाँचपटक आकस्मिक डायलसिस गरेपछि अरु गर्न मानेको छैन। अस्पतालमै पहिलेदेखि नै एक सय ५१ जनाको नियमित डायलसिस भइरहेकाले नयाँलाई पालो पाउन यसै पनि सम्भव छैन। ‘गाउँको अस्पताल जाऊँ भने फिस्टुलाबिना डायलसिस नगर्ने भन्छ, उनले भनिन्, ‘यहाँ फिस्टुला बन्दैन भन्छन्, बिरामी सुताउने कोठा पनि छैन, यसै मर्ने दिन आयो। सुनमायामा काठमाडौंमा केही आफन्त छन्। तर, घरबेटीले निकाल्ने डरले अस्पतालमै सुत्न बाध्य छिन्। सुत्ने ठाउँ नपाएपछि हिँडेरै रामेछाप जाने उनले बताइन्। ‘सधैं एम्बुलेन्स रिजर्भ गरेर जान खर्च छैन, उनले भनिन्, ‘यहाँ बस्नेखाने ठाउँ छैन, अर्काको ठाउँमा जितेर बस्न नसकिँदो रहेछ, मरे पनि गाउँमै गएर मरुँला। बिहीबारमात्रै डायलसिस गरेका काराबहादुर कमजोर देखिएका थिए। दुवै खुट्टा सुन्निएका थिए। तैपनि बास नपाएर हिँड्दै घर जाने आँट जुटाइरहेका थिए। ",https://ekantipur.com/news/2020/04/25/158781919433249726.html
23/04/2020,क्वारेन्टाइनको दुर्दशा : सुत्ने कोठामै शौच गर्नुपर्ने बाध्यता,"बैतडी — बैतडी सदरमुकामको जगन्नाथ बहुमुखी क्याम्पसस्थित क्वारेन्टाइनमा बसेकाहरू सुत्ने कोठामै शौच गर्नुपर्ने बाध्यतामा छन्। दुर्गन्धले उनीहरू राम्ररी निदाउनसम्म सक्दैनन्।  कर्मचारीहरू बेलुकी ८ बजेतिर बाहिरबाट ताला लगाएर जाने गरेकाले कोठामै दिसापिसाब गर्न बाध्य भएको दशरथचन्द नगरपालिका–६ सुकुटीका योगेशराम लुहारले बताए। ‘सबै कोठामा ताला लाग्छ। राति एक जनाले भित्रै ट्वाइलेट गर्दिनुभयो। दुर्गन्धले नाक थुनेर बस्दा निदाउनै पाइएन, उनले भने। कर्मचारीहरूले बोतलमा पिसाब गर्नू भन्ने गरेको उनले सुनाए। उनीहरू एकै कोठामा आठ जनासम्म कोचिएर बसेका छन्। सबै जनालाई एउटै ट्वाइलेट र बाथरुम छ। त्यो पनि दिउँसो मात्र प्रयोग गर्न पाइन्छ। सबैले एकै शौचालय प्रयोग गर्नुपर्ने अवस्था रहेको दशरथचन्द–७ का केशवदत्त बडूले बताए। उनका अनुसार भारतबाट आएका र महेन्द्रनगरबाट फर्केका विद्यार्थीलाई एकै ठाउँ राखिएको छ। ‘आफ्नै वडाको क्वारेन्टाइनमा बस्छौं भनेर आएका थियौं, बडूले भने, ‘६ दिन वडामा राखेर सदरमुकाम ल्याइएको हो। सदरमुकाममा ल्याएपछि आफूहरूले झन् असुरक्षा महसुस गरेको उनले गुनासो गरे। क्वारेन्टाइनमा तीन कोठा छन्। ३ महिला र १३ पुरुष भौतिक दुरी कायम नगरी बसिरहेका छन्। साबुन र तौलियाको पनि राम्रो व्यवस्था नरहेको नक्तडीका मनोज पन्तले बताए। ७ दिनदेखि त्यहाँ बसिरहेका उनले राति शौचालय जान नपाएको गुनासो गरे। ‘भित्रै बाल्टिनमा गर्नू भन्ने गरेका छन्, उनले भने, ‘त्यसैले त्यहीँ गर्ने गरेका छौं। दुर्गन्धले रातभरि सुत्नै नसकिने अवस्था रहेको पन्तले सुनाए। बाहिरबाट ताला लगाइदिँदा क्वारेन्टाइनमा बस्नेहरूले बाल्टिनमा शौच गर्नुपरेको गुनासो गरेको अनुगमनमा खटिएकी दशरथचन्द नगरपालिकाकी उपप्रमुख मीना चन्दले बताइन्। उनका अनुसार अन्यत्रका क्वारेन्टाइनमा राति भागेर जाने समस्या देखिएको भन्दै त्यहाँ पनि कर्मचारीहरूले बाहिरबाट ताला लगाइदिने गरेको पाइएको छ। ‘आइन्दा त्यस्तो नगर्न भनिएको छ, उनले भनिन्, ‘नगरपालिकाले क्वारेन्टाइनको व्यवस्थापन गरेको छ, कमीकमजोरी सच्याउँदै जानेछौं। सुरक्षा र स्वास्थ्यका हिसाबले फरकफरक स्थानमा राख्दा गाह्रो भएकाले सरकारको निर्णयअनुसारै वडामा रहेकाहरूलाई पनि सदरमुकामकै क्वारेन्टाइनमा राखिएको सहायक प्रमुख जिल्ला अधिकारी लोकेन्द्रसिंह नेगीले बताए। क्वारेन्टाइनमा बसेकाहरूले भित्रै दिसापिसाब गर्नुपरेको विषयमा आफूले बुझ्ने उनको भनाइ छ। ",https://ekantipur.com/news/2020/04/23/158762474789849705.html
24/04/2020,राहत सामग्री खरिदमा वीरगन्ज महानगरको ‘मनोमानी,"वीरगन्ज — वीरगन्ज महानगरपालिकाले लकडाउनका बेला विपन्न वर्गलाई राहत दिएको चामल फरक–फरक मूल्यमा खरिद गरेको पाइएको छ। महानगरक्षेत्रभित्र बाँडिएको चामल प्रतिकिलो ३९.१६ रुपैयाँदेखि ५६ रुपैयाँसम्म खरिद गरिएको हो।  १३ नम्बर वडा कार्यालयले चैत १९ मा बाराको प्रसौनीस्थित एक उद्योगबाट प्रतिकिलो ३९.१६ रुपैयाँका दरले १ हजार ७ सय ४० किलो चामल किनेर बाँडेको थियो। त्यही गुणस्तरको चामल महानगर कार्यालयले चैत २८ मा पर्साको बहुअर्वाभाटास्थित दुई उद्योगबाट ४२ रुपैयाँ प्रतिकिलोको दरले किनेको छ। ३५ लाख २८ हजार रुपैयाँमा ८४ हजार किलो चामल खरिद गरिएको हो। त्यस्तै लकडाउनको पहिलो हप्तामै महानगरले प्रतिकिलो ५६ रुपैयाँमा १० हजार किलो चामलसमेत खरिद गरेको खुलेको छ। लकडाउनको तेस्रो दिनदेखि नै महानगरले राहत वितरण थालेको थियो। चैत १६ र १७ मा पेस भएको बिलअनुसार महानगरले वीरगन्ज १७ अलौँस्थित मोहित एग्रो इन्डस्ट्रिज प्रालिबाट ५६ रुपैयाँ प्रतिकिलोमा ५ लाख ६० हजारको १० हजार किलो जिरा चामल खरिद गरेको देखिन्छ। महानगरपालिका स्रोतका अनुसार सुरुआती चरणमै ४८ रुपैयाँ प्रतिकिलो पर्ने ‘हाफ ब्वाइल चामलसमेत ठूलो परिमाण खरिद भएको थियो। आपत्कालीन अवस्थामा खाद्यान्न खरिद गर्नुपरेकाले त्यस बेला उपलब्ध दर–रेटअनुसार चामल खरिद गरिएको मेयर विजयकुमार सरावगीको दाबी छ। ‘विपद्मा एउटा प्रक्रिया के हुन्छ भने तीन दिनका लागि न्यूनतम प्रस्ताव आह्वान गरिन्छ। हामीले पनि आफ्नो वेबसाइट, फेसबुक पेजमा सूचना आह्वान गरेर कोटेसन माग गरेका थियौँ, उनले भने, ‘पेस भएको प्रस्तावमा जसले कम दर–रेट पेस गरेको थियो, त्यसमा पनि घटाएर खरिद गरेका हौँ। सरावगीका अनुसार लकडाउनको सुरुमा जब अन्तरिम राहत बाँड्ने अवस्था आयो, त्यति बेला जहाँ सुलभ भयो त्यहीँबाट खरिद गरेर वितरण गरिएको थियो। वडा कार्यालयले एउटै गुणस्तरको चामल महानगर कार्यालयले भन्दा सस्तोमा किनेको जिज्ञासामा उनले भने, ‘महानगरपालिकाले खरिद गरेको चामल हाफ ब्वाइल हो, वडा कार्यालयले बिना ब्वाइलको चामल खरिद गरेको हो, हामीले खरिद गरेको चामल ७ रुपैयाँ महँगो हो। क्वालिटीमा फरक भएपछि स्वाभाविक रूपमा मूल्यमा फरक आइहाल्छ नि। वडा कार्यालयको बिलमा अरवा सोना चामल र महानगरको बिलमा सोना चामल उल्लेख गरिएको छ। वीरगन्ज रानीघाटका एक व्यवसायीका अनुसार यी दुवै चामल एउटै गुणस्तरका हुन्। महानगरले लकडाउनको सुरुवाती चरणमै दरभाउ नलिई महँगो दररेटमा चामल खरिद गरेको भन्दै कार्यपालिका सदस्यले नै आपत्ति प्रकट गरेका छन्। ‘बाढी, भूकम्प, आगलागीजस्ता कुनै दैवी प्रकोप आएको होइन ताकि सुरुमै खाद्यान्न अभाव भई मूल्यवृद्धि होस्, एक कार्यपालिका सदस्य भन्छन्, ‘आपत्कालीन अवस्था देखाएर मनोमानी खरिद गरिएको छ। राहत वितरणका नाममा बढी कमिसनको लोभमा दरभाउ नलिई महँगोमा चामल खरिद गरिएको ती कार्यपालिका सदस्यले आरोप लगाए। खाद्यान्न व्यवसायीका अनुसार स्टिम र जिरा मसिनो चामल खरिद गर्ने समयमा सोना मन्सुली सजिलै उपलब्ध भइरहेको थियो। खाद्यान्न व्यवसायी तथा वीरगन्ज उद्योग वाणिज्य संघका वरिष्ठ उपाध्यक्ष सुबोध गुप्ता नेपालमा बढी अरवा (स्टिम नगरेको) सोना मन्सुली चामल नै खपत हुने गरेको बताउँछन्। ‘स्टिम गर्दा खर्च बढ्छ, उनले भने। सोना मन्सुली भनेर खरिद गरिएका बोरामा कनिका र मोटा चामलसमेत फेला परेको छ। गत आइतबार वडा ११ मा वितरणका लागि आएको चामलमा कनिका मात्र फेला परेपछि वडाध्यक्ष प्रद्युम्न सेढाईंले फर्काइदिएका थिए। ‘वितरणका लागि महानगरपालिकाले पठाएको बोरा खोलेर हेर्दा कनिका बढी भेटियो, उनले भने, ‘वितरण नगरी फिर्ता पठाइदियौँ, मंगलबार सोना मन्सुली पठाएका छन्, वितरण गरिरहेका छौँ। मेयर सरावगीका अनुसार सोमबारसम्म ३२ हजार ४ सय ६९ परिवारलाई राहत सामग्री वितरण गरिएको छ। जसमा ४ लाख २९ हजार एक सय ९६ केजी चामल, ४४ हजार केजी दाल, ३० हजार ९ सय ७ लिटर तेल, ५२ हजार १ सय ८० गोटा साबुन, २५ हजार ३५ प्याकेट नुन, १६ हजार एक सय ५० किलो आलु, १ हजार ३ सय ५६ प्याकेट चाउचाउ र ६ सय ७८ वटा बिस्कुट छन्। ",https://ekantipur.com/news/2020/04/23/158763372213853893.html
15/04/2020,पर्वतका मजदुर बागलुङमा अलपत्र,"पर्वत — लकडाउनका कारण कामविहिन बनेका मजदुर पैदलै घर फर्किने क्रममा बागलुङमा अलपत्र परेका छन्। २० मेगावाटको तल्लो मोदी जलविद्युत् आयोजनामा कार्यरत दैलेख घर भएका १३ जना मजदुर बागलुङको छिस्तीमा अलपत्र परेका हुन्। दैलेख घर भइ विगत केही समयदेखि फेवा कन्स्ट्रक्सन मार्फत तल्लो मोदी जलविद्युत् आयोजनामा कार्यरत मजदुर लकडाउन खुल्ने सम्भावना नभएपछि हिँडेरै घर जाने तयारी गरेका थिए। कुश्मा नगरपालिका–८ चुवाबाट पैदल यात्राको सिफारिस बनाएर मंगलबार बिहान हिँडेका मजदुर जैमिनी नगरपालिका–८ मा पुगेपछि अलपत्र परेका हुन्। ‘पैदल हिँड्न पाइन्छ भनेर वडाबाट सिफारिस बनाएर आयौं, जिरज ओलीले भने, ‘यहाँ आएपछि अघि बढ्नै पाइएन। हिजो यहीँको एउटा विद्यालयको कोठामा भोकै सुत्यौं। मंगलबार बिहानदेखि आफूहरु भोकभोकै भएको उनले बताए। ‘विद्यालयको चीसो भुइँमा भोकै रात काटियो। अहिले घर जाने कि पर्वत फर्किने दोधारमा छौं। काम गरेकै ठाउँमा फर्किन पनि प्रहरीले नदिएपछि बिचल्लीमा परेको उनीहरुले बताए। लकडाउन कडाइ गर्न पर्वतको विपत् व्यवस्थापन समितिले एक पालिकाबाट अर्कोका र एक वडाबाट अर्कोमा आउजाउ गर्न समेत रोकेको थियो। कडाइका बीच वडाको सिफारिसका आधारमा मजदुरको त्यत्रो समूह कसरी जिल्ला बाहिरियो भन्ने विषयमा बुधबार बिहान जिल्ला विपत् व्यवस्थापन समितिको आकस्मिक बैठक बसेको छ। ‘त्यत्रो सुरक्षा घेरा तोडेर उनीहरु कसरी बाहिरिए त्यो चासोको विषय हो, बैठकमा सहभागी सहायक प्रमुख जिल्ला अधिकारी अमृत सुवेदीले भने, ‘यही विषयमा सुरक्षा र विपत् समितिको बैठकमा छौं। उनीहरुलाई तुरुन्तै पुरानै ठाउँमा ल्याएर खानपानको व्यवस्था गर्छौं। सडक तथा विद्युत् आयोजनामा काम गरिरहेको फेवा कन्स्ट्रक्सनमा पर्वतमा मात्रै करिब एक हजार जना मजदुर कार्यरत छन्। तीमध्ये करिब नौ सयलाई चैत १८ गतेअघि नै घर पठाइसकिएको फेवाका प्रतिनिधि राजेन्द्र पहारीले बताए। सम्भव हुनेलाई पहिल्यै सुरक्षित रुपमा घर पठाइसकेका थियौं, उनले भने, ‘बाँकी केहीलाई पास बनाउने भन्दाभन्दै पर्वत प्रशासनले दिएन। घर जान नपाएका सबै मजदुरलाई खाने–बस्ने व्यवस्था गरेको उनको दाबी छ। तर, केही मजदुर जानकारी बिना नै बसेको ठाउँ छोडेर आफूखुसी गएको उनले बताए। ",https://ekantipur.com/pradesh-4/2020/04/15/1586929167839212.html
10/04/2020,युवक हत्या गरेको अभियोगमा २ जना पक्राउ,"रुकुम पूर्व — युवकको हत्या गरेको अभियोगमा एक महिला सहित २ जना पक्राउ परेका छन्। भूमे गाउँपालिका–६, नैमाक्याङका २७ वर्षीय दीपेन्द्र बुढा मगरको हत्यामा संलग्न भएको अभियोगमा प्रहरीले सोही वडा महतकी ४७ वर्षीया जानसरी बुढा मगर र अर्की एक १७ वर्षीया किशोरीलाई पक्रेको हो। २ दिन अघि वेवारिसे अवस्थामा शव भेटिएपछि स्थानीयले प्रहरीलाई खबर गरेका थिए। सडेको अवस्थामा भेटिएको शव स्थानीयले पहिचान गरेपछि प्रहरीले अनुसन्धान थालेको थियो। २६ गते बुढाको शव भेटिएपछि अनुसन्धान गर्दै जाँदा उनीहरुलाई पक्राउ गरिएको जिल्ला प्रहरी कार्यालयका सूचना अधिकारी प्रहरी निरीक्षक दिनेश गुरुङले जानकारी दिए।  उनीहरुलाई बिहीबार पक्राउ गरेर थप अनुसन्धान गरिरहेको प्रहरी निरीक्षक गुरुङले बताए। चैत्र १८ गते नै ती महिला र किशोरीले बुढाको हत्या गरेको खुल्न आएको प्रहरीले जनाएको छ। बुढालाई हत्या गरी सहिदमार्गबाट धकेलेर अन्दाजी २ सय मिटर तल फालिएको पुष्टि भएको गुरुङले बताए। ",https://ekantipur.com/pradesh-5/2020/04/10/158651427800097140.html
