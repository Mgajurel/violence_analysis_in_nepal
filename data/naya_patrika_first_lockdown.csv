DATE,TITLE,MAIN_NEWS,SOURCE_URL
29/08/2020,भारतबाट आएका पतिलाई क्वारेन्टिन बस्न आग्रह गर्दा मट्टीतेल छर्केर आगजनी,"भारतको पन्जाबबाट फर्केका श्रीमानलाई क्वारेन्टिनमा बस्न आग्रह गर्दा सप्तरीसुरुंगा नगरपालिका– ३ लक्ष्मीपुरका दीपेन सदाले श्रीमतीलाई मट्टीतेल छर्केर आगो लगाएका थिए । गाउँ–समाजमा आफ्नो बेइज्जत गरेको भन्दै उनले ५ साउनमा श्रीमतीलाई आगो लगाएका थिए । आगजनीबाट गम्भीर घाइते भएकी वसन्ती सदाको स्वास्थ्य अवस्था झनै बिग्रिएपछि थप उपचारकालागि काठमाडौं लगिएको छ । उनलाई शनिबार दिउँसो लहानस्थित रामकुमार उमाप्रसाद स्मारक अस्पतालबाट काठमाडौंस्थित कीर्तिपुर अस्पताल लगिएको हो । सुरुंगा नगरपालिकाले एम्बुलेन्स उपलब्ध गराएपछि घाइतेका बाबु मनभरन सदा र आमा सोनावतीले काठमाडौं लगेका हुन् । क्वारेन्टिन बस्नभन्दा लगाइयो आगो गत ४ साउनमा २९ वर्षीय दीपेन सदा भारतको पन्जाबबाट नेपाल आएका थिए । उनीमाथि कोरोनाको आशंका गर्दै श्रीमतीले क्वारेन्टिन जान सुझाब दिएकी थिइन्। आफूमाथि कोरोनाको आशंका गरेको भन्दै दीपेनले ५ साउन बिहान ११ बजेतिर मट्टीतेल छर्किएर आगो लगाइदिएको पीडितकी आमा सोनावतीले बताइन् । आगजनीबाट घाँटीमुनि र कम्मरमाथिको भाग जलेकी वसन्तीलाई तत्काल लहान ल्याएर सामान्य उपचार गरिएको थियो । भोलिपल्ट विराटनगर लगिए पनि नोबेल अस्पतालले भर्ना नलिएपछि पुनः फर्काएर घरमै ल्याएको आमा सोनावतीले बताइन् । घाइतेको अवस्था झनै गम्भीर भएपछि तीन दिन घरमै राखेर ८ साउनमा राजविराजस्थित गजेन्द्रनारायण सिंह सगरमाथा अञ्चल अस्पतालमा भर्ना गरेको आमा सोनावतीको भनाइ छ । ‘अस्पतालमा कोरोना संक्रमणको उच्च जोखिम भयो भन्दै घर जान भनेपछि पुनः २५ साउनमा घर ल्याएर राख्यौँ,’ उनले भनिन्, ‘छोरीको अवस्था नाजुक भएपछि १० भदौमा लहान ल्याएर उपचार गर्दै थियौँ।’ लहान अस्पतालका मेडिकल सुपरिटेन्डेन्ट डा. सुनील कुशवाहाले घाइतेलाई अस्पतालको आन्तरिक स्रोतबाट १० भदौदेखि सम्भव भएसम्मको उपचार गरेको बताए । उनले भने, ‘उनको शरीरको ५५ देखि ६० प्रतिशत भाग जलेको छ । सुविधासम्पन्न ठाउँमा उपचार भए उनले पुनर्जीवन पाउने थिइन्।’ उपचारका लागि सहयोग रकम संकलन हुँदै उनको उपचारका लागि स्थानीय सरकार, सिराहाका महिलाअधिकारको क्षेत्रमा कार्यरत सामाजिक संघसंस्था र अमेरिका बसिरहेकी एक महिलाले आर्थिक सहयोग गरेका छन् । लहानस्थित समग्र जनउत्थान केन्द्रका कार्यकारी निर्देशक देवराज पोखरेलका अनुसार सुरुंगा नगरपालिकाले एम्बुलेन्स खर्च छुट दिएको छ भने मुक्ति नेपाल, हर्कोडेक, दलित जनकल्याण युवा क्लब, दलित महिला संघ, ओरेक नेपाल, अमेरिका बसिरहेकी सिराहाकी शर्मिला सिंहबाट तत्काल ६५ हजार रुपैयाँ संकलन भएको छ । ‘घाइतेको लामो समयसम्म उपचार गर्नुपर्ने र थप रकम लाग्ने भएकाले त्यसका लागि पहल गर्दै छौँ,’ कार्यकारी निर्देशक पोखरेलले भने । पति पुर्पक्षका लागि कारागार चलान सात वर्षीया छोरीकी आमासमेत रहेकी पत्नीलाई मट्टीतेल छर्केर आगो लगाई हत्या गर्न खोजेको आरोपमा पक्राउ परेका दीपेनलाई अदालतको आदेशमा कारागार चलान गरिएको छ । घटनालगत्तै पक्राउ परेका दीपेनविरुद्ध घाइतेकी बाबुले ज्यान मार्ने उद्योगमा जाहेरी दिएका थिए । प्रहरीले जाहेरीको आधारमा थप अनुसन्धान गरी राजविराजस्थित जिल्ला अदालतमा पेसगरेपछि पुर्पक्षका लागि थुनामा पठाउने आदेश भएको इलाका प्रहरी कार्यालय कडरबोनाका प्रमुख प्रहरी निरीक्षक रामराजा केसरीले बताए । ",https://www.nayapatrikadaily.com/news-details/50197/2020-08-29
24/07/2020,६ वर्षीया बालिका बलात्कारको आरोपमा एक पक्राउ,मकवानपुरको विकट कैलाश गाउँपालिका– ८ मा ६ वर्षीया बालिका बलात्कार आरोपमा एक किशोर पक्राउ परेका छन् । बालिका खेलिरहेको अवस्थामा मकैबारीमा लगेर ४ साउनमा बलात्कार गरेको आरोपमा १६ वर्षीय किशोरलाई प्रहरीले पक्राउ गरेको छ । बालिका बिरामी भएपछि परिवारले सोधपुछ गर्दा बलात्कृत भएको थाहा पाएपछि प्रहरीलाई खबर गरेको वडाध्यक्ष सुर्जबहादुर थिङले जानकारी दिए ।अशक्त अवस्थामा रहेकी बालिकालाई पनि उद्धार गरिएको प्रहरीले जनाएको छ । ,https://www.nayapatrikadaily.com/news-details/47826/2020-07-23
20/07/2020,त्रिवि पदाधिकारीको कार्यकक्षमा ताला,"त्रिभुवन विश्वविद्यालयका उपकुलपति, रेक्टर र रजिस्ट्रारको कार्यकक्षमा ताला लागेको छ । नेविसंघका नाममा आइतबार ताला लगाएको त्रिविका रजिस्ट्रार प्रा.डा. पेसल दाहालले बताए । त्रिविमा नियुक्तिको भागबन्डाको विषयमा विवाद हुँदै आएको छ । नेविसंघको त्रिवि समितिका सभापति हरि आचार्यले नेविसंघले विभिन्न माग राखेपछि उपकुलपतिले कुनै छलफल नगरेको र सुनुवाइ पनि नगरेकाले ताला लगाएको बताए । उपकुलपतिले जुनसुकै नियुक्तिमा वरिष्ठता र कार्यसम्पादनलाई हेर्ने बताए पनि हरेक नियुक्तिमा आफ्नो गुटको खोज्ने र विभेद गरेको उनको आरोप छ । प्रजातन्त्रवादी प्राध्यापक संघ, नेपालले समेत आइतबार विरोध प्रदर्शन गरेको छ । त्रिविका उपकुलपतिलाई बुझाएको ३३बुँदे मागको बेवास्ता भएको भन्दै त्रिवि उपकुलपति कार्यालयपरिसरमा प्रदर्शन गरिएको हो । परीक्षालगायतका काममा लागेको समयमा ताला र प्रदर्शन गरेर समस्या खडा गर्न लागेको प्राध्यापकहरूको गुनासो छ । ",https://nayapatrikadaily.com/news-details/47578/2020-07-20
19/07/2020,"सीता गुफानजिकको सीमास्तम्भ उखेलियो, स्थानीयद्वारा प्रदर्शन","प्रधानमन्त्री केपी शर्मा ओलीले रामको जन्मस्थल भनेपछि चर्चामा आएको पर्साको ठोरीस्थित सीता गुफानजिकै रहेको सीमास्तभ उखेएिको छ । सीमा स्तम्भ उखेलिएपछि स्थानीय बासिन्दाले विरोध जनाएका छन् । ठोरी गाउँपालिका–२ स्थित सीता गुफानजिकै ३५ नम्बर सीमा स्तभ छ । शनिबार दिउँसो सीमा स्तम्भ उखेलिएको भेटिएपछि स्थानीय बासिन्दा सीमा क्षेत्रमा पुगेर प्रदर्शनमा उत्रिएका हुन् । ‘दिउँसो १२ बजेसम्म सीमा स्तम्भ ठीकै अवस्थामा थियो, तर दिउँसो ४ बजेपछि उखेलेर फालिएको अवस्थामा भेटियो,’ ठोरी गाउँपालिका अध्यक्ष पदमलाल श्रेष्ठले भने । शनिबार बिहान ९ बजेदेखि कलशयात्रा, भजनकीर्तनसहित सीता गुफामा राम जन्मभूमि पूजा गरिएको थियो । यो ठाउँमा विभिन्न समयमा पूजाआर्चना हुँदै आएको छ । बिहान ठीकै अवस्थामा रहेको सीमा स्तम्भ दिउँसो उखेलेर फालिएको भेटिएको गाउँपालिका अध्यक्ष श्रेष्ठले बताए । पाँच मिटर पर फालिएको उनको भनाइ छ । सीमा स्तम्भ फालिएको भेटिएपछि नेपाल र भारतका स्थानीय बासिन्दा सीमा क्षेत्र पुगेर विरोधमा उत्रिएका हुन् । दुवैतर्फका सुरक्षाकर्मी पनि सीमा क्षेत्रमा पुगेकाले विवाद बढ्न पाएन । सीमा क्षेत्रमा पुगेर स्थानीय बासिन्दाले होहल्ला गरे पनि सम्झाइबुझाइ फिर्ता ल्याइएको अध्यक्ष श्रेष्ठले बताए । ‘सिमानामा जनता जम्मा भएर मात्र समस्या हल नहुने देखेपछि भोलि छलफल गरौँला भनेर आ–आफ्ना नागरिक फिर्ता ल्यायौँ,’ उनले भने । पर्साका प्रमुख जिल्ला अधिकारी विष्णुकुमार कार्कीले सीमास्तभ उखेलेको नभएर ढलेको हुन सक्ने बताए । ‘डिटेलमा बुझ्दै छौँ, स्तम्भमा मान्छेहरू बसे होलान् र ढलेको हुन सक्छ,’ उनले भने । यस विषयमा आइतबार छलफल हुने उनले बताए । ",https://www.nayapatrikadaily.com/news-details/47516/2020-07-19
17/07/2020,नेपाल टेलिकमका कर्मचारीहरू आन्दोलित,"नेपाल टेलिकमका कर्मचारीहरू आन्दोलित भएका छन् । बाह्य हस्तक्षेप र व्यवस्थापनको ढिलासुस्तीका कारण नेपाल टेलिकम गम्भीर मोडमा पुगेको भन्दै हस्तक्षेप रोक्न मागसहित उनीहरू आन्दोलनमा उत्रिएका हुन् । समयानुसार सेवा विस्तार नभएको, गुणस्तर सुधारमा ध्यान नदिएको र व्यावसायिक क्षमता अभिवृद्धितर्फ समेत ध्यान नदिँदा कम्पनीमा नकारात्मक संकेत देखिन थालेको नेपाल दूरसञ्चार राष्ट्रिय कर्मचारी संगठनका महासचिव तेजबहादुर शाहीले बताए । पछिल्लो समय राजस्व घटेको, कर्मचारीको वृत्तिविकासमा संकुचन आएको र सरकारले मोबाइल सेवाको नवीकरणमा विभेद गरेको उनले बताए । नेपाल टेलिकममा ९२ प्रतिशत सरकार र आठ प्रतिशत कर्मचारी तथा सर्वसाधारणको सेयर छ । माघ ०७६ मा नै फाेरजी सेवाको काम सक्नुपर्ने भए पनि अहिलेसम्म ६० प्रतिशत मात्रै भएको, एफटिटिएच सेवाको दुई लाख १९ हजार लाइन वितरण गर्ने लक्ष्य भए पनि अहिलेसम्म ५० हजार मात्रै वितरण भएको, ठूलो रकम खर्च गरी भित्र्याएको इन्टरनेसनल ब्यान्डविथ तथा लिज लाइन पादरर्शी नबनाई निजी सेवा प्रदायकलाई पोस्ने माध्यम बनाइएको भन्दै ट्रेड युनियनमा आबद्ध कर्मचारी संयुक्त संघर्ष समिति बनाएर आन्दोलित भएका हुन् । नवीकरण दस्तुर वैज्ञानिक बनाउनुपर्ने, संस्थाको आन्तरिक सबलीकरणका लागि कम्पनी पुनर्संरचना गर्नुपर्ने र वृत्ति विकासको अवसर रहने गरी लागूगर्नुपर्ने माग उनीहरूको छ । ",https://nayapatrikadaily.com/news-details/47458/2020-07-17
17/07/2020,बालकमाथि यौन दुर्व्यवहार गरेको आरोपमा किशोर पक्राउ,बालकमाथि यौन दुर्व्यवहार गरेको आरोपमा मोरङमा एक किशोर पक्राउ परेका छन् । मोरङको सुन्दरहरैँचा नगरपालिका– २ का १७ वर्षीय एक किशोरलाई दश वर्षका बालकमाथि यौन दुर्व्यवहार गरेको आरोपमा पक्राउ गरेको प्रहरीले जनाएको छ । पीडित बालकका आफन्तका अनुसार ती किशाेरले बिहीबार दिउँसो उखुबारीमा बालकलाई ज्यान मार्ने धम्की दिएर यौन दुर्व्यवहार गरेका थिए । बालकलाई यौन दुर्व्यवहार गरेको जानकारी पाएलगत्तै आफन्तको सहयोगमा प्रहरीले किशाेरलाई बिहीबार नै पक्राउ गरेको थियो । पीडित बालकका आफन्तले यौन दुर्व्यवहारको आरोपमा किशोरमाथि शुक्रबार किटानी जाहेरी दिन लागेको बताएका छन् । ,https://nayapatrikadaily.com/news-details/47434/2020-07-17
16/07/2020,क्याम्पस प्रमुखको राजीनामा माग्दै जनज्योति क्याम्पसमा तालाबन्दी,"सत्तारुढ दल नेपाल कम्युनिस्ट पार्टीनिकटको विद्यार्थी संगठन अनेरास्ववियुले कञ्चनपुरस्थित महेन्द्रनगरको जनज्योति बहुमुखी क्याम्पसमा तालाबन्दी गरेको छ । क्याम्पस प्रमुख प्रकाशदत्त जोशीको राजीनामाको माग राख्दै अनेरास्ववियुले बिहीबार क्याम्पसमा तालाबन्दी गरेको हो । अनेरास्ववियुकञ्चनपुरका नेता कैलाशचन्द्र गिरीले क्याम्पस प्रमुखले कांग्रेसको काम गरेको आरोप लगाउँदै उनको कार्यकक्षमा तालाबन्दी गरेको बताए । ‘क्याम्पस प्रमुख जोशीले कांग्रेसको जुम प्रशिक्षण कार्यक्रमको सूचनालाई बिएसडब्लू समूहमा प्रचार गरे,’ उनले भने, ‘गत २५ असारमा नैतिकताका आधारमा राजीनामा मागेका थियौँ, दिनुभएन, त्यही भएर आन्दोलित भएका छौँ ।’ यसअघि क्याम्पस प्रमुख जोशीले जुम बैठकको सूचनाको विषयमा २४ असारमा नियतवश नभई प्राविधिक त्रुटिवश गल्तीभएको भन्दै माफीमागेका थिए । गिरीका अनुसार क्याम्पस प्रमुखले राजीनामा नदिँदासम्म तालाबन्दी नखोलिने र क्याम्पसका प्रबन्ध–निर्देशक खेमलाल घिमिरे र सञ्चालक समिति अध्यक्ष मनोरज जोशीलाई समेत क्याम्पस प्रवेशमा रोक लगाउने चेतावनी दिइएको छ । क्याम्पस प्रमुखले क्याम्पसको हितभन्दा पनि पार्टीको काम गरेको अनेरास्ववियुको आरोप छ । जनज्योति क्याम्पस प्रमुख प्रकाशदत्त जोशीले नितान्त प्राविधिक त्रुटिवश सूचना साझा भएको बताए । ‘मैले यो विषयमा विद्यार्थीसहित दुई लाख ५० हजारभन्दा बढीमानिससँग माफीमागिसकेको छु,’ उनले भने, ‘महिना दिनपछि यो विषय उचाल्ने प्रयास भयो ।’ क्याम्पस प्रमुख भएपछि पार्टीको कुनै पनि जिम्मेवारीमा नरहेको दाबीगर्दै जोशीले आफूमाथि राजनीतिक पूर्वाग्रहका हिसाबले दुस्प्रचार गरिएको बताए । ",https://nayapatrikadaily.com/news-details/47369/2020-07-16
12/07/2020,अन्नपूर्णा आश्रमका अध्यक्ष वैद्य जबर्जस्ती करणी उद्योगमा पक्राउ,"काठमाडौंको दरबारमार्गस्थित अन्नपूर्णा पशुपति आश्रमका संस्थापक अध्यक्ष जगदीश वैद्य जबर्जस्ती करणी उद्योगमा पक्राउ परेका छन् । पीडित महिलाको उजुरीका आधारमा प्रहरीले उनलाई २१ असारमा ललितपुरबाट पक्राउ गरेको हो । उनलाई आवश्यक कारबाहीका लागि आइतबार नै काठमाडौँ प्रहरीलाई बुझाइएको छ । वैद्यले एक जटिल रोगबाट प्रभावित महिलालाई पूर्णरूपमा रोग निको पारिदिन्छु भन्दै रकम लिएर आश्रमको कार्यालयभित्रै कपडा खोल्न लगाई जबरजस्ती करणी गरेको आरोप लागेको छ । महानगरीय प्रहरी परिसर काठमाडौंका प्रमुख एसएसपी श्याम ज्ञवालीले पीडित महिलाले जबर्जस्ती करणी उद्योगमा जाहेरी गरेपछि वैद्यलाई पक्राउ गरिएको जानकारी दिए । उनलाई अहिले परिसरकै हिरासत कक्षमा राखिएको छ । ‘आश्रममै कार्यरत एक महिलाको उजुरीपछि वैद्यलाई पक्राउ गरेका हौं । सोहीअनुसार अनुसन्धान भइरहेको छ,’ ज्ञवालीले भने, ‘पीडित भनिएकी महिला र वैद्यसँग बयान लिने क्रम जारी छ ।’ वैद्यविरुद्ध प्रहरीमा ठगी मुद्दा पनि परेको छ । जिल्ला प्रशासन कार्यालय काठमाडौमा ठगीसम्बन्धी जाहेरी परेपछि प्रहरीले उनीविरुद्ध थप अनुसन्धान गर्दै छ । परिसरका प्रवक्ता डिएसपी राजकुमार केसीले भने, ‘वैद्यविरुद्ध जिल्ला प्रशासन कार्यालयमा ठगी गरेको भन्दै जाहेरी परेको रहेछ । अनुसन्धान गर्न भन्दै हामीकहाँ पत्र आयो । सोही पत्रका आधारमा अनुसन्धान गर्दै छौँ ।’ वैद्यले कुनै विश्वविद्यालयबाट औपचारिक रूपमा विद्यावारिधि नगरेको र उनले आफ्नो नामको अगाडि लेख्ने प्रा.डा.को पद र राष्ट्रिय समाजसेवी उपाधि ‘स्वघोषित’ भएको बारे उजुरी परेको प्रहरीले जनाएको छ । ",https://nayapatrikadaily.com/news-details/47082/2020-07-12
09/07/2020,"आयल निगमका कर्मचारी युनियन मुठभेडमा, एक–अर्काविरुद्ध कुटपिट र गालीगलौज गरेको आरोप","आयल निगममा कार्यरत कर्मचारी युनियनका प्रतिनिधिहरू मुठभेडमा उत्रिएका छन् । बुधबार दिउँसो स्टोर शाखामा सामान लिन गएका अर्थ विभागमातहतका वरिष्ठ सहायक पदमा कार्यरत भैरव रावललाई स्टोर शाखा प्रमुख विकास बखतीले कुटेको आरोप लागेको छ । रावल नेकपा समर्थित निगमको कर्मचारी संघका केन्द्रीय सदस्य हुन् भने स्टोर शाखा प्रमुख बखती कांग्रेस समर्थित निगमको कर्मचारी युनियनका अध्यक्ष हुन् । दिउँसो करिब २ बजेतिर घटना भएपछि दिनभर कार्यालयको कामसमेत प्रभावित हुने गरी दुवै संगठनमा आबद्ध कर्मचारी युनियनका प्रतिनिधि भेला भएर आरोप–प्रत्यारोपमा उत्रिएका थिए । घटनापछि नेकपा समर्थित कर्मचारी संघले विज्ञप्तिजारी गर्दै स्टोर शाखा प्रमुख बखतीले रावललाई कुटेको दाबी गरेको छ । संघ महासचिव मधुमास पुनले जारी गरेको विज्ञप्तिमा भनिएको छ, ‘कार्यालयको कामको सिलसिलामा फन्ड शाखाका लागि अत्यावश्यक सामग्रीहरू क्रेडिट भौचर, टोनर तथा कार्टिज, फोटोकपी पेपरलगायतका सामानहरू माग फाराम भरी स्वीकृति गराई लिन जाँदा स्टोर शाखा प्रमुख विकास बखतीले भौचर छैन,भौचर उठाउनुपर्दैन ? कोठाबाट बाहिर गइहाल जस्तो अपशब्द प्रयोग गर्दै गर्दा आसार मसान्त आउँदै छ सर, भौचर त चाहिन्छ । त्यसो भए म विभागीय प्रमुखलाई यहीकुरा जानकारी गराउँछु भनेर रावलले भन्दा बखतीले एक्कासिझम्टँदै गर्धन तथा ढाडमा मुक्का प्रहार गरी घाइते बनाएको कुरामा हाम्रो गम्भीर ध्यानाकर्षण भएको छ ।’ नेकपा समर्थित कर्मचारी संघका प्रतिनिधिले स्टोर शाखा प्रमुख बखतीलाई कारबाही गर्न कार्यकारी निर्देशक सुरेन्द्रकुमार पौडेललाई समेत उजुरी दिएका छन् । त्यतिमा मात्र नरोकिएर उनीहरूले उद्योग वाणिज्य तथा आपूर्तिमन्त्री लेखराज भट्टलाई समेत दोषीमाथिकारबाहीको माग गर्दै ज्ञापनपत्र बुझाएका छन् । नेकपा समर्थित कर्मचारीको ठूलो समूह परिचालन भएपछि कांग्रेस समर्थित कर्मचारी युनियनले पनि विज्ञप्तिनिकालेर खण्डन गरेको छ । युनियन महासचिव सन्दीप बरालले जारी गरेको विज्ञप्तिमा भनिएको छ, ‘युनियनका अध्यक्ष विकास बखतीलाई निगमका कर्मचारी भैरव रावलले स्टोर शाखामा सामान लिन आउँदा केही सामान पछि उपलब्ध हुने र अहिले जति छलैजान अनुरोध गर्दा निज रावलले जथाभावी अध्यक्षलाई मुख छोडी माथिउजुरी गरिदिन्छु भन्ने धाक, धम्की दिई गाली–गलाैज र अपशब्द प्रयाेग गरेकाेप्रति यस युनियन घोर भर्त्सना गर्दछ ।’ नेकपा समर्थित कर्मचारीले बखतीलाई आवश्यक कारबाही नभए जस्तैसुकै कदम चाल्ने भनेर व्यवस्थापनलाई दबाब बढाएको छ भने कांग्रेस समर्थित कर्मचारीले उपल्लो तहको धाक–धम्की दिएर कामको वातावरण बिगार्ने प्रवृत्ति निरुत्साहित गर्न व्यवस्थापनलाई आग्रह गरेको छ । पछिल्लो डेढ वर्षयता दुवै संस्था मिलेर व्यवस्थापनलाई काममा सहयोग गर्दै आएकोमा पछिल्लो घटनाले भने उनीहरूको अराजक प्रवृत्ति पुनः दोहोरिने देखिएको छ । आयल निगमभित्र ट्रेडयुनियनमा आबद्ध कर्मचारीहरूले अनावश्यक विषयमा बखेडा निकालेर व्यवस्थापनलाई विभिन्न समस्यामा धकल्ने पुरानै प्रवृत्ति हो । करिब नाैवर्षअघि बोनस वितरण गर्ने निर्णय नगरे घर जान नदिने अडान राख्दै तत्कालीनएमाले समर्थित कर्मचारी संगठनले तत्कालीनकार्यकारी निर्देशक सुरेश अग्रवाललाई कार्यकक्षमै थुनेको थियो । त्यसपछि बाध्य भएर बोनस वितरण गर्ने निर्णय गरेका अग्रवाललाई नियमविपरीत बोनस बाँडेको आरोपमा अख्तियार दुरुपयोग अनुसन्धान आयोगले पक्राउ गरेको थियो । ",https://www.nayapatrikadaily.com/news-details/46883/2020-07-08
08/07/2020,यौनसम्पर्क प्रस्ताव अस्वीकार गरेपछि ज्यान मार्ने प्रयास गरेको आरोप,"यौनसम्पर्क प्रस्ताव अस्वीकार गरेपछि १८ वर्षीया एक युवतीको हत्या प्रयास गरेको आरोपमा महोत्तरीका एकजना पक्राउ परेका छन् । मनरा सिस्वा नगरपालिका– १ चौरियाका ३० वर्षीय सुबाेध कापरलाई हत्या प्रयासको आरोपमा पक्राउ गरेको प्रहरीले जनाएको छ । कापरलाई पीडितको बयानको आधारमा घटनाको भोलिपल्टै सोमबार घरैबाट पक्राउ गरेको प्रहरीको भनाइ छ । पीडित युवतीलाई बेहोस अवस्थाम स्थानीयले उद्धार गरेका थिए । स्थानीयले प्रहरीलाई खबर गरेपछि युवतीलाई जलेश्वर अस्पतालमा भर्ना गरेको थियो । हाल उनको स्वास्थ्य अवस्था निकै सुधार भएको अस्पतालका चिकित्सकले बताएका छन् । जिल्ला प्रहरी कार्यालय महोत्तरीका प्रवक्ता डिएसपी प्रकाश विष्टले यौन प्रस्ताव अस्वीकार गरेको कारण वा अन्य विषयमा कुटपिट भएको हो अनुसन्धान भइरहेको बताए । यस्तो भन्छिन् पीडित युवती आइतबार बिहान सुबाेधले मलाई घरबाट थोरै पर आँप बगैँचामा भेट्न बोलाएको थियो । प्रेम–सम्बन्ध पनि भएकाले भेट्न गएँ । तर सुबाेधले त्यही यौनसम्पर्कको प्रस्ताव राख्यो । मैले अस्वीकार गरेँ ।त्यसपछि उसले मलाई बेस्सरी कुट्न थाल्यो । लछारपछार गर्दै लाइटरले मेरो संवेदनशील अंग जलाउने प्रयास गऱ्याे। कपडा पनि जलायो । त्यसो गर्दासमेत मैले उसको प्रस्ताव नमानेपछि बियरको बोतल मुखमा कोच्यो । त्यसपछि म बेहोस भएछु । ‘घटना अमानवीय’ घटनाको खबर पाएलगत्तै ओरेक नेपाल र अन्तरमहिला सञ्जालका प्रतिनिधिले पीडितलाई भेटेका छन् । उनीहरूले घटना जघन्य र मानवताविरोधी भएको भन्दै पीडिकमाथि कानुनी कारबाही गर्न सरोकारवाला निकायको ध्यानाकर्षण गरेका छन् । ",https://www.nayapatrikadaily.com/news-details/46884/2020-07-08
08/07/2020,पूर्वराजा ज्ञानेन्द्र शाहको चियाबगानका श्रमिक आन्दोलित,"पूर्वराजा ज्ञानेन्द्र शाहको स्वामित्वमा रहेको झापाको दमकस्थित हिमालय–महालक्ष्मी चियाबगानका श्रमिक आन्दोलित भएका छन् । समयमा ज्याला नदिने र अन्य सुविधासमेत नदिएको भन्दै मजदुरहरू काम नै छाडेर आन्दोलनमा उत्रिएका हुन् । बगानमा कार्यरत चिया श्रमिकले मंगलबार कामै छाडेर बगानको कार्यालय परिसर घेराउ गरे । कोरोना महामारीको संकटको वेला पनि काम गरिरहेका मजदुरले समयमा ज्याला नपाएको गुनासो गरे । एक महिनाभन्दा धेरै समयसम्म काम गर्दा बल्लतल्ल १२ दिनको ज्याला पाउने गरेको मजदुरको गुनासो छ । ‘एक महिनाभन्दा धेरै काम गर्दा १२ दिनको पैसा दिन्छन् । यसरी कसरी व्यवहार चल्छ ? घरका सबै यहीँ काम गर्छौँ । यस्तो वेलामा सरसापट पनि पाइँदैन’, मजदुर कमला राई भन्छिन्, ‘सधैँ ज्याला दिने वेला यस्तै गर्छन् , मजदुर कति दिन मर्ने ?’ निरन्तर काम गर्दा पनि समयमा ज्याला नपाएकाले सहन नसकेर आन्दोलनमा उत्रनुपरेको मजदुर शर्मिला बराइली बताउँछिन् । ‘सुरुसुरुमा घरमा गएर बोलाएर काम लगाए । अहिले ज्याला दिने वेलामा यस्तो गर्छन् । भएका सेवा–सुविधा सबै काटियो । अहिले त चिया टिप्ने बोरा, त्रिपाल, गम्बुट आफैँ किन्नुपर्छ,’ उनले भनिन् । बगानले उनीहरूको सञ्चय कोषबापतको पैसा ६ वर्षदेखि जम्मा गरेको छैन ।मजदुरको ज्यालाबाट १० प्रतिशत कटाए पनि अहिलेसम्म रकम जम्मा गरेको छैन । यो अवधिमा सबै मजदुरको एक करोडभन्दा बढी सञ्चय कोषबापतको रकम जम्मा गर्न बगान सञ्चालकसँग मजदुरले माग गरेका छन् । यस्तै, बगानमा लामो समय काम गरेर निवृत्त भएकाको उपदानबापतको पाँच लाख ३६ हजारभन्दा बढी रकम उपलब्ध गराउन मजदुरहरूले माग गरेका छन् । बगानका उपप्रबन्धक खगेन्द्र श्रेष्ठलेसबै काम माथिल्लो तहबाट हुने भएकाले आफूले केही गर्न नसक्ने बताए । ‘सञ्चय कोष ६ वर्षदेखि जम्मा हुन बाँकी छ । रिटायर्डभएर मान्छे मरिसके उपदान पाएका छैनन्,’उनले भने, ‘मलाई पनि बगानको माया छ । यहाँ काम गरेको तीन दशक भयो । सबै समस्या मलाई थाहा छ । म माथि पुऱ्याउने काम गर्छु ।’ ",https://nayapatrikadaily.com/news-details/46850/2020-07-08
05/07/2020,पेसागत सुरक्षाको माग गर्दै पत्रकारको प्रदर्शन,"कोरोना भाइरसको महामारीका वेला समस्यामा परेका श्रमजीवी पत्रकारको पेसागत सुरक्षाको माग गर्दै शुक्रबार पत्रकारहरूले काठमाडौंको बबरमहलमा प्रदर्शन गरेका छन् । नेपाल पत्रकार महासंघको अगुवाइमा गरिएको प्रदर्शनमा सञ्चारमाध्यमसँग सम्बद्ध विभिन्न संघसंस्थाको सहभागिता थियो । प्रदर्शनमा सहभागीले पत्रकारको पेसागत सुरक्षासँग सम्बन्धित प्लेकार्ड बोकेका थिए । उनीहरूले बोकेका प्लेकार्डमा ‘श्रमजीवी पत्रकारको पेसागत अधिकार रक्षा गर’, ‘श्रमजीवी पत्रकार ऐन पूर्ण रूपमा कार्यान्वयन गर’, ‘श्रमजीवी पत्रकारको पक्षमा निर्णायक आन्दोलन गरौँ’लगायत नारा उल्लेख थिए । प्रदर्शनमा उत्रिएका पत्रकारलाई सम्बोधन गर्दै महासंघका अध्यक्ष गोविन्द आचार्यले मिडिया हाउसले न्यूनतम पारिश्रमिक कार्यान्वयन गर्नुको सट्टा उल्टै काम गरिरहेका श्रमजीवी पत्रकारलाई निष्कासन गरेर अन्याय गरेको बताए । अध्यक्ष आचार्यले त्यसका विरुद्धमा संघर्षका लागि आह्वान गरे । महासंघका पूर्वअध्यक्ष धर्मेन्द्र झा, महासचिव रमेश विष्ट, प्रेस संगठनका संयोजक महेश्वर दाहाल, नेपाल प्रेस युनियनका अध्यक्ष बद्री सिग्देल, सञ्चारिका समूहकी अध्यक्ष नितु पण्डितलगायतले श्रमजीवी पत्रकारको पेसागत अधिकार र सुरक्षाका लागि आन्दोलन गर्नुपर्नेमा जोड दिए । महासंघले चरणबद्ध आन्दोलन गर्ने जनाएको छ । ",https://nayapatrikadaily.com/news-details/46618/2020-07-04
06/07/2020,बालिका बलात्कार आरोपमा एक पक्राउ,महोत्तरीमा एक १४ वर्षीया बालिका बलात्कृत भएकी छिन्। जलेश्वर नगरपालिकाकै एक वडामा छिमेकीले आफ्नै घरमा शौच गर्न आएकी बालिकालाई बलात्कार गरेका हुन्। बालिकाको परिवारले दिएको जाहेरीको आधारमा आरोपीलाई पक्राउ गरीप्रहरीले थप अनुसन्धान सुरु गरेको जनाएको छ । हाल बालिकाको अवस्था सामान्य रहेको प्रहरीले जनाएको छ । गत १० असारको राति ११ बजे बालिकालाई शौच लाग्दा आफ्नै घरमा शौचालय नभएकोले छिमेकी आरोपीको घरमा रहेको शौचालय गएकी थिइन् । छिमेकीले बालिका घर आएको देखेर एकान्तको फाइदा उठाउँदै बालिकालाई बलात्कार गरेको पीडित बालिकाले बताइन् । घटनाबारेकसैलाई भने मारिदिने धम्की दिएकाले घटनाबारे केही दिन कसैलाई बताउन नसकेको उनले बताइन् । आरोपीले नै स्थानीय केही व्यक्तिहरूसँग घटनाबारे चर्चा गरेपछि घटना बाहिरिएको हो । बालिकाको परिवारसम्म कुरा पुगेपछि अभिभावकले बालिकालाई सोध्दा उनले सबै बेलिविस्तार लगाएकी थिइन् । घटनाबारे ढिला गरी जानकारी पाएपछि बालिकाको परिवारले प्रहरीलाई खबर गर्दै आरोपीलाई पक्राउ गरीकारबाही गर्न जाहेरी दिए । जाहेरी लिँदै प्रहरीले आरोपीलाई समेत नियन्त्रणमा लिई बालिकाको स्वास्थ्य परीक्षण गराएको छ । ,https://www.nayapatrikadaily.com/news-details/46688/2020-07-05
23/06/2020,मन्दिरको जमिन अतिक्रमण गर्न खोजेपछि स्थानीयले गरे विरोध,"जनकपुरधाम उपमहानगरपालिका– २३ स्थित बेलाकुटीको नामले चिनिने रामजानकी दुल्हा–दुल्हिन मन्दिरको जमिन अतिक्रमण गरी एक निजी प्रतिष्ठानले बनाइरहेको पर्खाल स्थानीयको विरोधपछि रोकिएको छ । सोमबार सयौँका संख्यामा स्थानीयवासीले गुठी संस्थान कार्यालय जनकपुर घेराउ गरेपछि संस्थानले पर्खाल निर्माणमा रोक लगाएको हो । प्रदेश २ को भौतिक पूर्वाधार विकास मन्त्रालयको बजेटमा मन्दिरको जमिनमा नयाँ भवनका लागि पर्खाल निर्माण भइरहेको थियो । गजेन्द्रनारायण सिंह स्मृति प्रतिष्ठानले क्यान्सर अस्पताल तथा रगतजन्य रोगको उपचार र रिसर्च सेन्टर निर्माणका लागि गुठी संस्थानसँग पाँच बिघा १० कट्ठा जमिन क्यान्सर अस्पताल बनाउन लिजमा लिएको दाबी गर्दै आएको छ । तर, स्थानीयवासीले सरकारी जग्गा कसैले कब्जा गर्न नसक्ने भन्दै विरोध गरेपछि गुठी संस्थान आफ्नो निर्णयबाट पछि हटेको छ । रामजानकी मन्दिरको १६ बिघामध्ये सात बिघाभन्दा बढी जग्गा पहिले नै अतिक्रमण भइसकेको छ । चार बिघा जनकपुर बसपार्कले लिजमा लिएको छ । बाँकी जमिन विश्व भारती फाउन्डेसनसहित केही व्यक्तिले अतिक्रमण गरेका छन् । स्थानीय बैजनाथ चौधरीले आफूहरू वर्षौंदेखि मन्दिरको जमिनको संरक्षण गर्दै आए पनि वेलावेलामा नेतादेखि भूमाफियाहरूले अतिक्रमणको प्रयास गर्दै आएको बताए । ‘मन्दिरको जमिन बचाउनु सबैको दायित्व हो, सुरुमा विश्व भारती फाउन्डेसनले कब्जा गर्न खोज्दा हामीले विरोध गर्‍यौँ,’ उनले भने, ‘अहिले गजेन्द्रनारायण सिंह प्रतिष्ठानको नाममा भूमाफियाहरूले कब्जा गर्न खोजेपछि विरोध गरेका हौँ ।’ प्रहरीले भूमाफियासँगको मिलेमतोमा आफूहरूलाई मोस्ट वान्टेडको सूचीमा राखेको उनले बताए । स्थानीयले अस्पतालको भवनको नक्सा पास नगरेको, वडा कार्यालयलाई जानकारी नदिएको भन्दै जग्गा अतिक्रमणकै उद्देश्यले पर्खाल लगाउने काम भइरहेको आरोप लगाएका छन् । उनीहरूले सार्वजनिक जग्गा अतिक्रमण गरेर निजी भवन बनाउन खोज्दा पनि स्थानीय प्रशासनले त्यसलाई रोक्न चासो नदेखाएको भन्दै आपत्ति जनाएका छन् । प्रहरीले ठेकेदारलाई नै सहयोग गरेको स्थानीयको आरोप छ । ",https://nayapatrikadaily.com/news-details/45908/2020-06-23
23/06/2020,"वृद्ध भत्तामा किर्ते भएपछि वडा कार्यालयमा कुटाकुट, दुई पक्राउ","९६ वर्षीया महिलाको वृद्ध भत्ता किर्ते गरेर अन्यलाई दिएको विवादमा काठमाडौं महानगरपालिका– ४ मा सोमबार कुटाकुट भएको छ । प्रहरीले दुई सेवाग्राहीलाई पक्राउ गरेको छ । पक्राउ परेको पक्षले पनि वडाध्यक्ष मोहन विष्टसहित पदाधिकारीविरुद्ध प्रहरीमा किर्तेसम्बन्धीजाहेरी दिएका छन् । गीताञ्जली मार्ग बस्ने ९६ वर्षीया चिजमाया लिम्बूका आफन्तले उनको वरिष्ठ ज्येष्ठ नागरिक महानगर भत्ताका लागि वडा कार्यालयलाई आग्रह गरेका थिए । वडा कार्यालयले भत्ता वितरण भइसकेको भनेर दिन अस्वीकार गरेपछि वृद्धालाई नै लिएर उनीहरू सोमबार वडा कार्यालयमा गएका थिए । वडा कार्यालयमा भत्ता दिइसकेको बताएपछि उनीहरूले आफ्नो नाममा अरूलाई दिएको आरोप लगाएका थिए । वडा कार्यालयमा वृद्धाका आफन्त र पदाधिकारी तथा कर्मचारीबीच विवाद हुँदा कुटाकुट भएको थियो । प्रहरीले वृद्धाका नातिहरू सुमन लिम्बूर सुरज गुरुङलाई पक्राउ गरेको हो । वृद्धालेपनि मंगलबार वडाध्यक्ष विष्ट, वडा सदस्य दिनेश महर्जन र ध्रुवप्रसाद त्रिपाठीविरुद्ध किर्ते मुद्दामा प्रहरीमा जाहेरी दिएकी छिन् । आफ्नो १२ हजार वृद्ध भत्ता किर्ते गरेर कर्मचारीले लिएको भन्दै उनले जाहेरी दिएकी हुन् । वडाध्यक्ष विष्टले भने भत्ता वितरण गर्ने क्रममा एउटा व्यक्तिको नाममा अर्काेले हस्ताक्षर गर्दा समस्या भएको बताए । ‘हामी सम्झाउने प्रयासमै थियौँ, उहाँहरू आक्रोशित भएर हात हाल्नुभयो,’ उनले भने । महानगरीय प्रहरी वृत्त महाराजगन्जले दुवै पक्षमाथि अनुसन्धान भइरहेको जनाएको छ । प्रहरीमा उजुरी परेपछि वडा कार्यालयले लिम्बूको नाममा भत्ता लिएर हस्ताक्षर गरेको विवरण च्यातेको छ । किर्ते मुद्दा दर्ता नगर्न प्रहरीमाथि दबाब परेको छ । वडा कार्यालयविरुद्ध बृद्धाको परिवारले अख्तियार दुरुपयोग अनुसन्धान आयोगमा पनि उजुरी दिने तयारी गरेका छन् । ",https://nayapatrikadaily.com/news-details/45970/2020-06-23
21/06/2020,बलात्कार आरोपमा युवा पक्राउ,पर्वतमा २२ वर्षीयायुवतीलाई बलात्कार गरेको आरोपमा प्रहरीले एक युवालाई पक्राउ गरेको छ । जिल्ला प्रहरी कार्यालयले बलात्कारको आरोपमा जलजला गाउँपालिका– ४ का ३२ वर्षीयरविन जिसीलाई पक्राउ गरेको जनाएको हो । जलजला गाउँपालिका– ७ की एक युवतीले १६ जेठमा जिसीले आफूलाई बलात्कार गरेको भन्दै जिल्ला प्रहरी कार्यालयमा उजुरी दिएकी थिइन्। प्रहरीले सोही उजुरीका आधारमा आरोपीलाई पक्राउ गरेको जनाएको छ । जिसीलाई सरकारी वकिल कार्यालयमार्फत आइतबार जिल्ला अदालतमा म्याद थप्ने तयारी गरिएको प्रहरी निरीक्षक बुद्धिप्रसाद सुवेदीले जानकारी दिए । ,https://nayapatrikadaily.com/news-details/45811/2020-06-21
19/06/2020,जुम्लामा दुई मोटरसाइकलमा आगजनी,जुम्लामा पार्किङगरीराखेको दुईवटा मोटरसाइकलमा आगजनी गरिएको छ । आगजनी कसले र किन गऱ्याे भन्ने अझै पत्ता लागिनसकेको प्रहरीले जनाएको छ । गएराति चन्दननाथ नगरपालिका– ४ स्थित कर्णाली बोर्डिङ स्कुलनजिकै पार्किङगरेर राखिएको मोटरसाइकलमा आगजनी गरिएको हो । एउटा मोटरसाइकल कभर्डहलनजिक र अर्काे मोटरसाइकल पार्किङगरेको स्थानदेखि एक सय मिटर अगाडिपुऱ्याएर आगो लगाएको अवस्थामा भेटिएको प्रहरी निरीक्षक राजेन्द्र चन्दले बताए । चन्दननाथ– ७ का पदमराज रावलको भे.४प ६८१० नम्बरको मोटरसाइकल जलेको अवस्थामा भेटिएको प्रहरी निरीक्षक चन्दले बताए । त्यसैगरी चन्दननाथ– ९ का लक्ष्मीचन्द्र रावलको क.१प २०७० नम्बरको मोटरसाइकल जलेको अवस्थामा भेटिएको हो । घटनाको विषयमा अनुसन्धान भइरहेको प्रहरीले जनाएको छ । यसअघि पनि जुम्ला बजारभित्र विभिन्न स्थानमा पार्किङ गरी राखिएका सवारीसाधन मोटरसाइकल अज्ञात व्यक्तिहरूले आगजनी गर्ने र कतिपय समयमा अन्यत्र स्थानमा लगेर बेवारिसे अवस्थामा फालिदिनेसमेत गरेका छन् । ,https://nayapatrikadaily.com/news-details/45692/2020-06-19
18/06/2020,अन्तर्जातीय विवाह गरेकी महिलालाई बाबुको मृत्यु संस्कारमा विभेद,"विश्वकर्मा थरका युवासँग विवाह गरेकी केराबारी गाउँपालिका–६ अमृतचोककी २९ वर्षीया अञ्जु पुरी दर्नाललाई माइती पक्षले बाबुको अन्तिम संस्कारमा सँगै सहभागी हुन रोक लगाएका छन् । ‘सानो जात’सँग विवाह गरेको भन्दै बाबुको मृत्यु संस्कारमा माइती पक्षले सँगै सहभागी हुन नदिएका हुन् । ‘जात फालेको...’ भन्दै माइतीले सँगै मृत्यु संस्कार गर्न नदिएपछि सञ्जुमाइतीघरको बरन्डामा अलग्गै ढिकुरो बनाएर बाबुको किरिया बसेकी छिन् । तर, घिमिरे थरका केटासँग विवाह गरेकी अञ्जुकी बहिनी गंगामायालाई भने माइती पक्षले सगोलमै मृत्यु संस्कारमा सहभागी गराएका छन् । विश्वकर्मासँग विवाह गरेर आफूले कुनै गल्ती नगरेको र कानुनले पनि जातीय छुवाछुतलाई अपराध मानिसकेकोले सगोलमै बुबाको किरिया बस्न पाउनुपर्ने अञ्जु र उनका श्रीमानको माग थियो । तर, माइती पक्षले सानो जातको भएर ठूला कुरा नगर्न र आफ्नै समुदायको पुरोहित बोलाएर किरिया गराउन भनेको अञ्जुको भनाइ छ । जातीय विभेद र छुवाछुत गर्नु कानुनतः अपराध भएको भनीसम्झाउँदा पनि माइती पक्षले कुल, वंश, परम्परा भन्दै सगोलमा सहभागी नगराएको उनले दुखेसो गरिन्। बरु घरकै बरन्डामा अलग्गै ढिकुरो र अर्कै पुरेत बोलाएर किरिया गर्न दबाब दिएको अञ्जुको भनाइ छ । ०६९ सालमा पाँचथर फिदिम नगरपालिका– १४ का सुवास दर्नाल विश्वकर्मासँग अञ्जु पुरीले अन्तर्जातीय प्रेमविवाह गरेकी थिइन्। विवाहपछि अञ्जु श्रीमान्र एक छोरीसँगै काठमाडौंमा बस्दै आएकी थिइन्। उनका बुबा शमशेर पुरीले अन्तिम अवस्थामा छोरी–ज्वाइँको मुख हेरेर मर्छु भनेर बोलाउन लगाएका थिए । त्यसैले अञ्जु लकडाउनको समयमा पनि जोखिम मोलेर बुबाको मुख हेर्न श्रीमान्र आठ वर्षीया छोरीसँगै माइती हिँडेकी थिइन्। तर, बाटोमा आउने क्रममै २९ जेठमा बाबुको मृत्यु भएको अञ्जुले बताइन्। बुबाको मृत्यु भएपछि माइती पक्षले ‘अब तिमीहरूआउनुपर्दैन, कोरोना सर्छ फर्क भनेर फोनबाटै माइत आउन रोकेको उनले बताइन्। उनी आरडिटी परीक्षण गरेर मात्रै माइती गएकी थिइन्। उनी १ असार साँझ केराबारीस्थित माइती घर पुगेकी थिइन्। तर, माइती पक्षले अञ्जु, श्रीमान्सुवास र छोरीलाई सानो जातको भनेर घरभित्र पस्न नदिई बाहिरै मृत्यु संस्कार गराइरहेका छन् । वडाध्यक्ष उपेन्द्र लुंगेलीले अञ्जु र उनका श्रीमानलाई बाबुको मृत्यु संस्कारका लागि माइत आउन सहयोग गरेको बताए । तर, उनीहरूमाथि जातीय विभेद भएकोबारे बिहीबार मात्रै जानकारी पाएको बताए । थप जनाकारी शुक्रबार दिने उनको भनाइ छ । ",https://nayapatrikadaily.com/news-details/45645/2020-06-18
18/06/2020,एमसिसीको विरोधमा हुम्लाका बालबालिका (फोटोफिचर),"एमसिसीको विरोधमा हुम्लामा बालबालिकाले शान्तिपूर्ण आन्दोलन गरेका छन् । बालबालिकाले राष्ट्रघाती एमसिसीविरुद्ध देशभरका जनता एक हौँ, सूचना प्रविधि विधेयक खारेज गर, हाम्रो स्वाभिमान, स्वतन्त्रता, स्वाधीनता, सार्वभौमसत्तार राष्ट्रियतामाथिखेलवाड गर्न बन्द गर, म मरे पनि मेरो देश बाँचिरहोस्भन्नेलगायतका नारा लेखिएका प्लेकार्ड बोकेका थिए ।       ",https://www.nayapatrikadaily.com/news-details/45619/2020-06-18
18/06/2020,गहुँ आयातमा कृषि सुधार शुल्क बढाएकोमा विरोध,"गहुँ आयातमा कृषि सुधार शुल्क ५ प्रतिशतबाट बढाई ९ प्रतिशत पु-याइएकोमा मैदा उद्योगीहरूले विरोध जनाएका छन् । स्वदेशी उद्योग संरक्षणका लागि गहुँ आयात गर्दा १ प्रतिशत कृषि सुधार शुल्क राख्न माग गरेकोमा उल्टै बढाइएको भन्दै नेपाल मैदा उद्योग संघले विरोध गरेको हो । गहुँ आयातमा बढाइएको कृषि सुधार शुल्क ९ प्रतिशतलाई घटाउन संघको तर्फबाट मन्त्री, अर्थ सचिव, राजस्व सचिवलगायतलाई अनुरोध गर्दा पनि कुनै सुनुवाइ नभएको संघले जनाएको छ । लकडाउनका कारण मैदा उद्योगहरूमा कर्मचारी, मजदुरको पारिश्रमिक, भाडा, विद्युत् महसुल, ढुवानी, कच्चा पदार्थको अभाव, होटेल, बेकरी, रेस्टुरेन्टजस्ता मैदा खपत गर्ने व्यवसायहरू बन्द हुँदा उत्पादन ७५ प्रतिशत घटेको संघको भनाइ छ । संघका अध्यक्ष माधवलाल श्रेष्ठले कच्चा र तयारी दुवैमा समान दर अत्यन्त असान्दर्भिक भएको बताए । नेपाली गहुँले वर्षको ३–४ महिना मात्र पुग्ने हुँदा बाँकी सबै आयात गर्नुपर्ने बाध्यता रहेको उनको भनाइ छ । साथै, उद्योग, कलकारखाना बन्द हुँदा रोजगारी सिर्जनाको नीतिमा प्रत्यक्ष असर पर्ने श्रेष्ठले बताए । ",https://nayapatrikadaily.com/news-details/45606/2020-06-18
17/06/2020,"भारतीय नागरिकको ज्यादती : गोठालामाथि कुटपिट, भैँसी खोसेर लगे","नेपाल–भारत सीमा क्षेत्र बेलडाँडी गाउँपालिका– ५ झिलमिलाफाँटामा भैँसी चराइरहेका देवीलाल उपाध्याय र तेजबहादुर रोकायाको भैँसी भारतीय नागरिकले खोसेर लगेका छन् । सरदार समुदायका भारतीय नागरिकले भैँसी बाँध्ने डोरी र पगडी खोलेर उपाध्यायको हातखुट्टा बाँधेर भैँसी लगेका पीडितको भनाइ छ । उनीहरूले भारतमा भैँसी चराउन ल्याएको भन्दै वृद्धमाथि कुटपिट गरेका थिए । तर, उनीहरूले नेपाली भूमिमै भैँसी चराएका थिए । आफ्ना तीन र छिमेकीका दुईवटा भैँसी भारतीय नागरिकले लगेको उपाध्यायले बताए । भैँसी चराएर सोमबार साँझ घर फर्कने क्रममा तीन-चारजना भारतीय नागरिक आएर भैँसी लगेको उनले बताए । उनले भने, ‘हातमा डोरी थियो, त्यही डोरी खोसेर हातखुट्टा बाँधेर मलाई खोलामा फालिदिए । बुढो मान्छे हो, रातभरमा मरिहाल्छ भन्दै भैँसी लगे ।’ बाँधिएको हातखुट्टा आफैँले खोलेर घर आएको उनले बताए । उनले भने, ‘स्थानीय अस्पतालमा उपचारपछि घरमै छु । उनीहरूले लगेकामध्ये दुईवटा भैँसी ब्याउने थिए । लाखौँका भैँसी लगे, भाग्यले बाँचेँ ।’ साँझ भैँसीविनै घर पुगेपछि घटना सार्वजनिक भएको थियो । स्थानीयले दोषी पहिचान गरेर कारबाहीको माग गरेका छन् । बेलडाँडी गाउँपालिका– ४ र ५ झिलमिला, वैवाह क्षेत्रका स्थानीय झिलमिलाफाँटामा वस्तुभाउ चराउन जान्छन् । यो नेपाली भूमिमा पहिल्यैदेखि किसानहरूले वस्तुभाउ चराउने, घाँस काट्ने गर्दै आएका छन् । घटनाबारेबेलडाँडी सीमा क्षेत्रमा खटिएको सशस्त्र प्रहरीले भारतीय सशस्त्र सीमा सुरक्षा बल (एसएसबी)लाई अवगत गराएको जनाएको छ । सशस्त्र प्रहरी बल बेलडाँडी बिओपीका इन्चार्ज योगेन्द्र भण्डारीले एसएसबीसँग घटनाबारे छलफल गरेर संलग्नहरूको खोजी भइरहेको बताए । उनले भने, ‘यस घटनाबारे भारतीय सुरक्षाकर्मीसमेत चिन्तित छन्, उहाँहरूलाई घटनाका दोषी खोज्न र नेपाली किसानका भैँसी फिर्ता गर्न दबाब दिएका छौँ ।’  ",https://nayapatrikadaily.com/news-details/45506/2020-06-16
15/06/2020,सोती घटना : पोस्टमार्टम रिपोर्ट गलत दिएको भन्दै प्रदर्शन,"चौरजहारी नगरपालिका–८ सोतीमा भएको घटनामा मृत्यु हुने ६ जनाको पोस्टमार्टम रिपोर्ट गलत दिएको भन्दै पीडित पक्ष आन्दोलित भएका छन् । पीडित पक्षले सोमबार स्वास्थ्य सेवा कार्यालय जाजरकोटमा डाक्टरविरुद्ध नाराबाजी गर्नुका साथै तोडफोडसमेत गरेका छन् । रिपोर्टमा पानीमा डुबेर मरेको, गणेश बुढाको शरीरबाट गन्ध आएको, नवराज विकको केही नलेखेको पीडित पक्षको दाबी छ । मृत्यु हुने ६ जनाको शरीरभरि ठाउँठाउँमा चोट लागेको देख्दादेख्दै उल्टो रिपोर्ट दिने डाक्टरलाई कारबाही गर्नुपर्ने भन्दै पीडित पक्ष र आफन्तले नाराबाजी गरेका थिए । आन्दोलनकारी र प्रहरीबीच भएको झडपमा सातजना घाइते भएका छन् । सांसद देवेन्द्र पौडेलको नेतृत्वमा आएको सांसदीय समितिले मंगलबारदेखि सोती घटनाको विषयमा छानबिन थाल्ने भएको छ । सोमबार जाजरकोट सदरमुकाम आइपुगेको टोलीले सबैलाई भेट्ने कार्यक्रम रहेको प्रमुख जिल्ला अधिकारी जनकराज पन्तले बताए । ",https://nayapatrikadaily.com/news-details/45463/2020-06-16
14/06/2020,सरकारको विरोधमा यसरी सडकमा उत्रिए बाग्लुङका युवा (फोटोफिचर),"जेठ महिनाको टन्टलापुर घाम, बीचसडकमा हातमा नेपालको झण्डा र सरकारविरोधी नारा लेखिएका प्लेकार्ड, कोरोनाको जोखिमलाई ख्यालमा राखी शारीरिक दूरीसमेत कायम गरेर सयौँको संख्यामा प्रदर्शनमा उत्रिएका युवाकाे भिडले आइतबार बाग्लुङ सदरमुकामको लोकतान्त्रिक चोक भरिएको थियो । लकडाउनका बीच स्वतन्त्र रूपमा निस्किएका युवाले सरकारको विरोधमा प्रदर्शनगरेका थिए ।  राष्ट्रिय गान गाएर सुरु गरिएको प्रदर्शनमा अन्य नाराहरू भने लगाएका थिएनन् । उनीहरूले सरकारविरोधी नारा लेखिएकाेप्लेकार्ड बोकेका थिए भने बीचबीचमा अन्य राष्ट्रिय गानहरू बजाएका थिए । एक घन्टासम्म तातोसडकमा बसेका युवाले अन्त्यमा गाउँगाउँबाट उठ, बस्तीबस्तीबाट उठ,यो देशको मुहार फेर्नलाई उठ भन्ने गीतबाट प्रदर्शनलाई समापन गरेका थिए ।  उनीहरूकुनै राजनीतिक दल, कुनै संस्थाले बोलाएर आएका हाेइनन् । केवल सामाजिक सञ्जालमार्फत गरिएको आह्वानमा स्वतस्फुर्त रूपमा भेला भएका हुन्। उनीहरूले दल र विद्यार्थी संगठनले भन्दा फरक शैलीले प्रदर्शन गरेका थिए । प्रदर्शनमा सहभागीले आफूहरू स्वतन्त्र ढंगले सरकारको विरोधमा उत्रिएको बताए ।        ",https://nayapatrikadaily.com/news-details/45375/2020-06-14
14/06/2020,"ललितपुरको प्रदर्शन : सवारीसाधन रोक्दै,राष्ट्रिय गान सुनाउँदै (फोटोफिचर)","ललितपुरको इमाडोलस्थित कृष्णमन्दिर चोकमा युवाहरूले शान्तिपूर्ण विरोध प्रदर्शन गरेका छन् ।प्रदर्शनकारीहरूले सडकमा गुडिरहेका सवारीसाधनरोकेर राष्ट्रिय गान सुनाएका थिए । समयमै पिसिआर परीक्षण नभएकाे, कोरोना रोकथाममा सरकारकाे तदारुकता नदेखिएकाे, भ्रष्टाचार बढेको भन्दै युवाहरूले प्रदर्शन गरेका हुन् । केही दिनयता राजधानीलगायत देशका विभिन्न स्थानमा प्रदर्शन भइरहेका छन् ।         ",https://www.nayapatrikadaily.com/news-details/45360/2020-06-14
12/06/2020,"काभ्रेका युवाको प्रदर्शन : बाँच्दासम्म हाहाकार, मरेपछि पिसिआर","कोरोना महामारी नियन्त्रणका नाममा सरकारले गरिरहेको लापरबाही र राज्य कोषको रकम दुरुपयोग गरेको भन्दै धुलिखेल र पनौतीका युवाले सडक प्रदर्शन गरेका छन् । देशभरका मुख्य सहरमा हिजो प्रदर्शन गरे पनि काभ्रेमा भने आज मात्र प्रदर्शन भएको हो । आज बिहान १०बजे धुलिखेलको सरस्वतीबजार र पनौतीको बसपार्कमा युवाहरूले एकसाथ प्रदर्शन गरेका छन् । बनेपामा भने दिउँसो ३ बजे प्रदर्शन गर्ने तयारी भइरहेको छ । प्रदर्शनमा सहभागीले कुर्सीमुनिकार्पेट, कार्पेटमुनिजनता, १० अर्ब खोइ ? बाँच्दासम्म हाहाकार मरेपछि पिसिआर, आरडिटी टेस्ट बन्द गर, सबै नागरिकको पिसिआर टेस्ट अनिवार्य गर, आत्महत्याको दर हेर इम्युनिटी पावर होइन, क्वारेन्टाइन व्यवस्थित गर, नेपाली नै नरहे नेपाल कहाँ रहला, खाएर बेसार, हुँदैन कोरोनाको उपचारजस्ता नारा लेखिएका प्लेकार्ड बोकेका थिए । ",https://nayapatrikadaily.com/news-details/45236/2020-06-12
12/06/2020,बाबुको हत्या आरोपमा छोरा पक्राउ,आफ्नैबाबुको हत्या आरोपमा सोलुखुम्बुमाछोरालाई प्रहरीले पक्राउ गरेको छ । बाबुको हत्या गरेको आरोपमा सोलुखुम्बु महाकुलुङ गाउँपालिका– ४ का१९ वर्षीयकुवेर राईलाई प्रहरीले पक्राउ गरेको हो । बिहीबारबेलुका साढे ८ बजे घरायसी विषयमा भएको विवादलाई लिएर छोरा कुवेरले बाबु५७ वर्षीय सन्तकुमार राईलाई आगो फुक्ने ढुंग्रोले घाँटी र टाउकोमा हानेकाथिए ।छाेराकाे प्रहारबाट सन्तकुमारको घटनास्थलमा नै मृत्यु भएको प्रहरीले जनाएकाे छ। घटनाबारे प्रहरीले शुक्रबार बिहान ७ बजे मात्र स्थानीयबाट जानकारी पाएको थियो । कुवेरलाई नियन्त्रणमा लिएर घटनाको अनुसन्धान भइरहेको सोलुखुम्बु प्रहरीले जनाएको छ । ,https://nayapatrikadaily.com/news-details/45239/2020-06-12
12/06/2020,भक्तपुरमा पनि सरकारविरुद्ध प्रदर्शन (फोटोफिचर),"कोरोना रोकथाम तथा नियन्त्रणमा खर्च भएको दश अर्ब रुपैयाँको हिसाब सार्वजनिक गर्न माग गर्दै भक्तपुरमा प्रदर्शन भएको छ । भक्तपुरको सल्लाघारीमा भएकाे प्रदर्शनमासारा नेपाली सिड्नीमा बजेट गयो किड्नीमा, गर्छौं नेपाली भएर गर्व, खै त १० अर्बलगायतका नारा लेखिएका प्लेकार्ड बोकेर युवाहरू सडकमा आएका हुन् ।                 ",https://nayapatrikadaily.com/news-details/45229/2020-06-12
10/06/2020,खोलामा बालक मृत भेटिए,धरान उपमहानगरपालिका– १४ र धरान– ४ लाई जोड्ने सेउतीको झोलुंगेपुलमुनि१४ वर्षीय बालक मृत भेटिएका छन् । धरान– ४ घर भई धरान– १४ मा दिदीको घर बस्दैआएका मनिराज राई खोलामा बुधबार मृत भेटिएका हुन् । उनी स्थानीय विद्यालयमा कक्षा सातमा अध्ययन गर्दै थिए । घटनाको विषयमा इलाका प्रहरी कार्यालय धरानले अनुसन्धान थालेको छ । डिएसपी ज्ञानेन्द्रबहादुर बस्नेतले टाउकोको दाहिनेपट्टि चोट देखिएको र रगतसमेत जमेको अवस्थामा भेटिएको जानकारी दिए ।पोष्टमार्टमका लागि शव धरानस्थित बिपी कोइराला स्वास्थ्य विज्ञान प्रतिष्ठान पठाइएको छ । हातमा मोबाइलको कभर समातिरहेको अवस्थामा प्रहरीले शव फेला पारेको छ । इप्रका धरानका डिएसपी बस्नेतका अनुसार ११ः३० बजेसम्म मोबाइलमा गेम खेलिरहेको र बिहान त्यस्तो अवस्थामा भेटिएका हुन् । पुलबाट कसैले खसाइदिएको वा आफैँ खसेकोजस्तो देखिएको बस्नेतले बताए।    ,https://www.nayapatrikadaily.com/news-details/45099/2020-06-10
10/06/2020,१३ वर्षीया बालिका बलात्कार गर्न खोजेको आरोपमा ५६ वर्षीय पुरुष पक्राउ,१३ वर्षीया बालिकालाई जबर्जस्ती करणी गर्न खोजेको आरोपमा सल्यानमा ५६ वर्षीय पुरुषलाई प्रहरीले गिरफ्तार गरेको छ । बनगाड कुपिण्डे नगरपालिकाकी बालिकालाई २२ जेठमास्थानीय जंगलमा जबर्जस्ती करणी गर्न खोजेको आरोपमा मंगलबार आरोपितलाई गिरफ्तार गरेको प्रहरीले जनाएको छ । जंगलमा बाख्रा चराउन गएको वेला बालिकालाई करिब ५ बजेको समयमा जंगलमा पुगेर लछारपछार गरेको र प्रतिकार गर्न खोज्दा कपडासमेत च्यातिएको पीडितको जाहेरीमा उल्लेख छ । घटनाका विषयमा अभिभावकलाई भनेपछि आफन्तले प्रहरीमा उजुरी गरेका थिए । लकडाउनका कारण पीडित पक्षले २७ जेठमा जिल्ला प्रहरी कार्यालय सल्यानमा पुगेरआरोपितविरुद्धमुद्दा दर्ता गराएका छन् । सोही मुद्दाको आधारमा आरोपितलाई १० दिनको म्याद थप गरीअनुसन्धान सुरु गरेको जिल्ला प्रहरी कार्यालय सल्यानका प्रहरी प्रमुख डिएसपी ढकेन्द्र खतिवडाले जानकारी दिए । जिल्ला अस्पताल सल्यानमा जेठ २६ गते पीडितको स्वास्थ्य परीक्षण गरिएको छ । ,https://www.nayapatrikadaily.com/news-details/45090/2020-06-10
06/06/2020,कोरोना संक्रमितलाई चार दिनदेखि क्वारेन्टाइनमै राखेको भन्दै गैरसंक्रमित आन्दोलित,"सर्लाहीको कविलासी नगरपालिकामा कोरोना संक्रमण पुष्टि भएकाहरू चार दिनदेखि क्वारेन्टाइनमा नै छाडिएका छन् । कविलासी नगरपालिकास्थित अर्गवा माध्यमिक विद्यालयमा बसिरहेका ४० जना संक्रमितलाई चार दिनसम्म पनि क्वारेन्टाइनमा नै अलपत्र छाडिएको हाे । कोरोना संक्रमितको संख्या बढ्दै गएपछि जिल्ला सदरमुकाम मलंगवामा रहेको एक नर्सिङ क्याम्पसलाई समेत ५० बेड क्षमताको आइसोलेसन वार्ड बनाइएको थियो । त्यसमा समेत ठाउँ अभाव भएपछि उनीहरूलाईक्वारेन्टाइनमै राखिएकाे हाे। यही १९ जेठमा कोरोना संक्रमण पुष्टि भए पनि उनीहरू अझै क्वारेन्टाइनमा नै छन् । जिल्लामा तयार भएको एक मात्र आइसोलेसन मलंगवाको नर्सिङ क्याम्पसमा बेड अभाव भएपछि उनीहरूलाई केही दिन क्वारेन्टाइनमै होल्ड गर्नुपरेको प्रमुख जिल्ला अधिकारी मोहनबहादुर जिसीले जानकारी दिए । जिल्ला विपत्व्यवस्थापन समिति संयोजकसमेत रहेका जिसीका अनुसार उनीहरूलाई मलंगवामा रहेको नर्सिङ क्याम्पसको आइसोलेसनमा लैजाने प्रयास भने भइरहेको छ । यसरी चार–चार दिनसम्म पनि संक्रमितलाई क्वारेन्टाइनमा राख्दा अन्य व्यक्तिमा पनि संक्रमणको खतरा बढेको कविलासी नगरपालिकाका मेयर कौशलकिशाेर रायले बताए । केन्द्र र प्रदेश सरकारले स्थानीय तहलाई कोरोना संक्रमण रोकथाममा सहयोग नगरेको उनको भनाइछ । ‘यो क्वारेन्टाइनभन्दा पनि कोरोना संक्रमण फैलाउने ठाउँ बनाइएको छ,’ उनलेभने, ‘यसरी जबर्जस्ती थुनेर राखेर कोरोना संक्रमण निको हुने देखिँदैन, व्यवस्थित गर्नुपर्ने हो ।’ स्थानीय सरकारले पहिलो चरणको काम सम्पन्न गरेपछि सरकारले संक्रमितलाई आइसोलेसनमा राखेर उपचार गर्नुपर्नेमा अलपत्र छाडेको उनलेआरोप लगाए । भारतबाट आएर उक्त क्वारेन्टाइनमा बसेकाहरूको स्वाब गत १० जेठमा परीक्षणकालागि पठाइएकोमा नाै दिनपछि ३६ जनामा कोरोना संक्रमणसहितको रिपाेर्ट आएको थियो । लामो समय सँगै बसेका भनेर अन्य नेगेटिभ देखिएकाको समेत आरडिटीपरीक्षण गर्ने क्रममा पिसिआर निगेटिभ देखिएका चारजनामा पोजेटिभ देखिन पुगेको थियो । उनीहरूसहित ४० जना अहिले सोही क्वारेन्टाइनमा थप उपचारको प्रतीक्षामा बसिरहेका छन् । संक्रमितसँगै अन्यलाई पनि राखेको भन्दै सोही क्वारेन्टाइनमा बसेकाहरू आन्दोलित भएका छन् । कविलासी नगरपालिकामा मात्र २२ दिनदेखि क्वारेन्टाइनमा स्वाब परीक्षणकालागि कुर्नेको संख्या दुई सय ५० भन्दा बढी रहेको छ । गत बुधबार दुई सय ७० जनाको स्वाब संकलन गरेर परीक्षणकालागि काठमाडाैं पठाइएको नगरका मेयर रायले बताए ।नगरमा क्वारेन्टाइनमा रहेकाहरू निकै कष्टकर रूपमा बसिरहेका उन्को भनाइछ । स्वाब संकलन गरेको १५ दिनसम्म पनि रिपाेर्ट नआउँदा थप समस्या पर्न थालेको छ । गोडैता नगरपालिकाको क्वारेन्टाइनमा रहेकाहरूको स्वाब संकलन गरेको ११ दिन भइसक्दा पनि रिपाेर्टनआएको नगरका मेयर देवेन्द्रकुमार यादवले बताए । आफूहरूलाई व्यवस्थित तरिकाले राख्नेभन्दा पनि भद्रगोल तरिकाले राखेकोे गोडैतास्थित क्वारेन्टाइनमा रहेका राजेन्द्र महतोले गुनासो गरे । क्वारेन्टाइनमा बसेका राजु रायलेसंक्रमित र अन्यलाई एकै ठाउँमा राखेकाले जोखिम थप बढेको बताए । ‘उच्च मनोबलले कोरोना जित्न सकिन्छ भन्छन्,’ उनले भने, ‘हामीलाई भद्रगोल तरिकाले राखिएको छ, यस्तो अवस्थामा कसरी मनोबल बढ्ला ?’ जिल्लास्थित गोडैता, रामनगर, चन्द्रनगर, हरिपूर्वा, पर्सा, मलंगवालगायतका आधा दर्जन पालिकाहरूको क्वारेन्टाइनमा बसेकाहरूले गएराति आन्दोलन नै गरेर विरोध जनाएकाे जिल्ला समन्वय समिति सभापति मेथुर चौधरीले जानकारी दिए । ‘यता उनीहरू आत्तिएका छन्,’ समन्वय समिति प्रमुख चौधरीले भने, ‘उता परीक्षण सुस्त छ, परीक्षणकालागि पठाएको स्वाब काठमाडाैंमा गएर बसेको छ ।’ स्थानीय तहको लापरबाहीका कारण आफूहरूले बन्धक बनेर बस्नुपरेको भन्दै क्वारेन्टाइनमा बसेकाहरूले सुरक्षाकर्मी तथा स्वास्थ्यकर्मीमाथि ढुंगामुढासमेत गरेका थिए । सर्लाहीमा विभिन्न स्थानीय तहको क्वारेन्टाइनमा कोरोना परीक्षणको पर्खाइमा करिब ३४ सय रहेका छन् । त्यसैगरी १६ सयभन्दा बढीको स्वाब परीक्षणको रिपोर्ट आउन बाँकी रहेको छ । ",https://nayapatrikadaily.com/news-details/44815/2020-06-06
04/06/2020,पसल बन्द गर्दै हिँडेका सइमाथि व्यापारीद्वारा मुक्का प्रहार,"बजार बन्द गराउन खटिएका प्रहरीका एकजना सइलाई बिहीबार जनकपुरमा स्थानीय एक युवाले कुटपिट गरेका छन्। जानकी मन्दिर आसपासका पसल बन्द गराउन खटिएका वेला जानकी प्रहरी चौकीका इन्चार्ज (सइ) राजाराम यादवमाथि मुक्का प्रहार भएको हो। जनकपुरका व्यापारीले बिहीबारदेखि पसल खोल्न सुरु गरेका छन्। दिउँसो १२ बजे पसल बन्द गर्न खटिएका वेला स्थानीय व्यापारीले विरोध गरेका थिए। लकडाउन कार्यान्वयनमा खटिएका सइयादवले बजार बन्द गर्ने आदेश माथिको भएकाले पसल खोल्न दिन नमिल्ने बताइरहँदा उनीमाथि एकव्यापारी युवालेमुक्का प्रहार गरेका हुन्। नाम नखुलेका एक युवाले एक्कासिसइयादवलाई दुई–तीनमुक्कालगाएका हुन्। त्यसपछि प्रहरीले लाठीजार्च गरेको थियो। लाठीचार्ज भएपछि व्यापारी भागेका थिए। प्रहरीमाथि हातपात गर्ने युवालाई प्रहरीले तत्कालै पक्राउ गरेको छ। तर, उनको नाम भने प्रहरीले खुलाएको छैन। सइमाथि मुक्का प्रहार गरेपछि भागेका उनलाई प्रहरीले लखेटेर पक्राउ गरेको हो। उनलाई जिल्ला प्रहरी कार्यालय धनुषामा राखिएको छ। ",https://www.nayapatrikadaily.com/news-details/44714/2020-06-04
01/06/2020,कर्मचारी हटाएको विरोधमा चरिकोट अस्पतालमा आन्दोलन,चरिकोट अस्पतालले ३७ जना कर्मचारी हटाएपछि विरोधस्वरूप आन्दोलन सुरु भएको छ । लकडाउनका कारण बजेट अभाव भएको भन्दै अस्पतालले एकैपटक ३७ जना कर्मचारीलाई हटाएको हो । माघ ०७२ देखि प्राथमिक स्वास्थ्य केन्द्र चरिकोटसँगको सहकार्यमा सार्वजनिक–निजी साझेदारी अवधारणामा अस्पताल सञ्चालन हुँदै आएको छ । अस्पतालमा कार्यरत एक सय २० मध्ये ३७ जनालाई अस्पताल प्रशासनले हालै हटाएको हो ।यो अस्पतालको व्यवस्थापन न्याय हेल्थनामक गैरसरकारी संस्थाले गर्दै आएको छ । निष्कासनमा परेका कर्मचारीहरू ९बुँदे माग राख्दै आन्दोलनमा उत्रिएका छन् । कर्मचारी निष्कासन गर्ने सामान्य मापदण्ड पनि पूरा नगरीस्वार्थ राखेर हटाएको र तल्लो तहका कर्मचारीलाई विभेद र दुर्व्यवहार गरेको उनीहरूको आरोप छ । साथै उनीहरूले न्याय हेल्थका स्वास्थ्य सेवा प्रमुख एवं अस्पतालका मेडिकल निर्देशक विनोद दंगालको राजीनामा पनि माग गरेका छन् । संघर्ष समितिका संयोजक सन्तोष पोख्रेलले दोलखाली जनताको स्वास्थ्य उपचारमा दाताले गरेको लगानी दुरुपयोग गर्न अस्पताल प्रशासन लागेको आरोप लगाए । उनले अस्पतालमाथि नै छानबिन गर्न न्यायिक निकायको ध्यानाकर्षण गराएका छन् । बर्खास्तमा परेका सबै कर्मचारी पुनर्वहाली नगरे इमर्जेन्सीबाहेकका सबै सेवा ठप्प पार्ने चेतावनी उनीहरूले दिएका छन् । न्याय हेल्थ नेपालले भने अमेरिकी संस्थाको अनुदान घटेका कारण कर्मचारी कटौती गर्नुपरेको जनाएको छ । ,https://www.nayapatrikadaily.com/news-details/44543/2020-06-01
01/06/2020,सासूको हत्या गरेकाे आरोपमा बुहारी पक्राउ,,https://www.nayapatrikadaily.com/feed-detail.php?nid=44504
27/05/2020,सिराहामा जग्गा विवादमा झडप हुँदा १५ जना घाइते,"सिराहाको नरहा गाउँपालिका– ३ चोहर्वा खोरियामा बुधबार जग्गा विवादमा दुई समूहबीच झडप हुँदा १५ जना घाइते भएका छन्। लामो समयदेखिको जग्गा विवादको विषयमा छलफल गर्न बुधबार बिहान स्थानीय भेला भएको ठाउँमा झडप भएको स्थानीय मोहम्मद सकिलले बताए। छलफलमा विवाद हुँदा दुवैपक्षले घरेलु हतियारसहित ढुंगामुढा गर्दा १५ जना घाइते भएका इलाका प्रहरी कार्यालय मिर्चैयाका इन्चार्ज डिएसपी सन्तु जैसवालले बताए। झडपपछि घटनास्थलमा नेपाल प्रहरी र सशस्त्र प्रहरीले सुरक्षा दिएको छ। स्थानीय स्थानीय मो. रमतुल्ला अन्सारी, जुबेर कलाम र मो. मनिर अन्सारीबीच लामो समयदेखि जग्गा विवाद छ। झडपमा परीरमतुल्ला पक्षका मो. मजेबुल, मुबारक मियाँ, जाकिर अन्सारी, रजिना खातुन, जाबिर अन्सारी, मिनत अन्सारी, रजिना खातनु, सहिद अन्सारी घाइते भएका छन्। त्यसैगरी मनिर पक्षका हमिद मियाँ, अजमत राइन, दाउद अन्सारी, सुलफा खातुन, मोहम्मद अन्सारी र करामत राइन घाइते भएका प्रहरीले जनाएको छ। घाइतेहरूको टाउको, हात, खुट्टामा चोट लागेको छ। उनीहरूको मिर्चैयामा उपचार भइरहेको प्रहरीले जनाएको छ । उक्त बस्तीमा यसअघि पनि जग्गासम्बन्धी विवादमा दुई समूहबीच दुईपटक झडप भइसकेको छ। रमतुल्ला नेकपा र मनिर राजपाका स्थानीय नेता हुन्। वडाध्यक्षमा राजपाका अनिसुल अन्सारी विजय भएदेखि गाउँमा नेकपा र राजपाबीच झडप हुँदै आएको छ। ",https://nayapatrikadaily.com/news-details/44161/2020-05-27
25/05/2020,"युवती बलात्कार आरोपमा एक पक्राउ, चार फरार",युवतीमाथि सामूहिक बलात्कार गरेको आरोपमा एकजना पक्राउ परेका छन् । काभ्रे तेमाल गाउँ स्थायी घर भई हाल पुरानोठिमी बस्ने वर्ष २९ वर्षे कवाङ लामालाई प्रहरीले आइतबार पक्राउ गरेको हो । मध्यपुरथिमि नगरपालिका–६ डेरा गरी बस्ने २२ वर्षीय रोहित गिरीले ८ जेठको साँझ अन्दाजी २० वर्षीय युवतीलाई ललाई फकाई र आर्थिक प्रलोभनमा पारी आफ्नो कोठामा लगी जबर्जस्तीकरणी गरेका थिए । उनले युवतीलाई घर जान नदिई लामासहित चारजनालाई कोठामा बोलाएर पालैपालो जबर्जस्ती करणी गरेको महानगरीय प्रहरी परिसर भक्तपुरका डिएसपी दीपक गिरीले जानकारी दिए । बलात्कारमा संलग्न चारैजना फरार छन् । कवाङलाई पनि खोजतलास गर्दा पुरानोठिमीमै लुकिछिपी बसेको अवस्थामा पक्राउ गरेको प्रहरीले जनाएको छ । उनलाई हिरासतमा लिएर जिल्ला अदालतबाट १० दिनको म्याद थप गरी अनुसन्धान सुरु गरी फरार अभियुक्तहरूको खोजीकार्य भइरहेको प्रहरीले जनाएको छ । ,https://nayapatrikadaily.com/news-details/43963/2020-05-25
24/05/2020,चोकको नाम राख्ने विषयमा विवाद हुँदा महिला वडासदस्यमाथि हातपात,"चोकको नाम राख्ने विषयमा विवाद हुँदा धरान उपमहानगरपालिका– १४ का महिला सदस्यमाथि हातपात भएको छ । धरान– १४ स्थित बमधारा मार्गमा हालै नामकरण भएको शिवजी चोकको विषयमा विवाद हुँदा आइतबारबिहान महिला वडासदस्यसहित तीनजनामाथि कुटपिट भएको प्रहरीले जनाएको छ । घटनामा दलित महिला सदस्य मनीषा विक, झलक तामाङ र सुरज विक घाइते भएको इलाका प्रहरी कार्यालय धरानका डिएसपी ढुण्डीराज न्यौपानेले जानकारी दिए । चोकको नाम राख्ने विषयमा विवाद हुँदा उनीहरूमाथि सडकमै आक्रमण भएको स्थानीयले बताएका छन् । बियरको बोतल र दाउराले हिर्काएको पीडितले बताएका छन् । घटनामा स्थानीय मनोज तामाङ पनि घाइते भएका छन् । घाइतेहरूको बिपी कोइराला स्वास्थ्य विज्ञान प्रतिष्ठानमा उपचार भइरहेको छ । वडासदस्य विकको छाती, घाँटी र अनुहारमा चोट लागेको छ । प्रहरीले कुटपिटको आरोपमा स्थानीय बाबुराम अधिकारी, गणेश कार्की, अर्जुन तामाङ र पदम तामाङलाई पक्राउ गरेको छ । गत शिवरात्रिमै शिवजी चोक नामकरण भएर उद्घाटन गरिएको सो चोक तथा सडकमा राखिएको बोर्ड शनिबार राति केही व्यक्तिले तोडफोड गरेका थिए । बोर्ड फालेको विषयमा प्रहरीको रोहवरमा सहमति भएर प्रहरी फर्किएपछि हातपात भएको वडासदस्य मञ्जिल श्रेष्ठले बताए । घटनाबारे अनुसन्धान सुरु गरिएको प्रहरीले जनाएको छ । ",https://nayapatrikadaily.com/news-details/43934/2020-05-24
23/05/2020,राहत वितरण पारदर्शी नभएको भन्दै सल्यानमा एक वडा कार्यालयमा तालाबन्दी,"राहत वितरण पारदर्शी नभएको आरोप लगाउँदैस्थानीयले सल्यानको शारदा नगरपालिका– १० को वडा कार्यालयमा तालाबन्दी गरेका छन् । वडाध्यक्षले आफूखुसीराहत वितरण गरेको भन्दै वडा कार्यालयमा असन्तुष्टस्थानीयले तालाबन्दी गरेका हुन् । राहत वितरणमा मनोमानी गरेकाे भन्दै स्थानीयले शुक्रबार दिउँसो तालाबन्दी गरेको स्थानीय भिमा कुँवरले बताइन् । राहत वितरण गर्दा स्वच्छ, निष्पक्ष तरिकाले गरिब, विपन्न वर्ग, विधवा, एकल महिलालाई वितरण गर्नुपर्ने भन्दै तालाबन्दी गरेको उनको भनाइछ । नगरपालिकाकै सहरी स्वास्थ्य क्लिनिकमा कार्यरत राजेश बुढाथोकी, व्यवसायी भिमा कुँवर र अर्का व्यवसायी राजेश कुँवरलगायतलाई वडा कार्यालयबाट बाहिर निकालेर केही स्थानीयले वडा कार्यालयमा तालाबन्दी गरेको वडाध्यक्ष रेसमबहादुर बुढाथोकीले जानकारी दिए । उनले राहत वितरणमा कुनै पनि भेदभाव नगरेको दाबी पनि गरे । उनले भने, ‘राहत वितरणमा कुनै पनि अनियमितता भएको छैन, हामीले अतिविपन्न र गरिब परिवारलाई मात्रै राहत वितरण गरेका छौँ।’ वडाध्यक्ष बुढाथोकीले नगरपालिकाले ३५ जनाभन्दा बढीलाई राहत वितरण गर्न सकिँदैन भनेपछि अतिविपन्न परिवारको तथ्यांक संकलन गर्न आफूसमेत टोलटोलमा खटिएर नामावली संकलन गरेको बताए । अतिविपन्नबाट धेरै विपन्न र गरिब ३५ जनालाई राहत वितरण गरिएको उनले बताए । उनले व्यवसाय सञ्चालन गरेका र राजनीतिक प्रतिशोध साँध्नका लागि केही व्यक्तिले गलत आरोप लगाएर तालाबन्दी गरेको दाबी गरे । शारदा नगरपालिकाका मेयर सुरेश अधिकारीले यस घटनालाई छलफलबाट टुंग्याउने बताएका छन् । राहत वितरणका लागि वडाबाट सिफारिस भएर आउने भएकाले कस्तो व्यक्तिलाई राहत वितरण गरियो भन्ने विषयमा जानकारी लिएर दुवैपक्षलाई छलफलमा राखेर घटना समाधान गर्ने बताए ।  ",https://nayapatrikadaily.com/news-details/43853/2020-05-23
23/05/2020,"राहत वितरणका विषयमा विवाद हुँदा झडप, १९ जना घाइते","सिराहाको नरहा गाउँपालिका– १ देवीपुरमा राहत वितरणको विषयमा झडप हुँदा १९ जना घाइते भएका छन् । घाइतेमध्ये चारजनालाई थप उपचारका लागि बिपी कोइराला स्वास्थ्य विज्ञान प्रतिष्ठान धरान पठाइएको छ । नरहा– १ देवीपुरका फौदार मण्डल, रामजीवन मण्डल, परमिलादेवी कामती र रामचन्दर यादवलाई थप उपचारका लागि रेफर गरिएको उपचारमा संलग्न चिकित्सक डा. दिलीप सदाले बताए । घटनामा सञ्जय यादव, रामअवतार मण्डल, अधिकलाल यादव, नन्दु मण्डल, विनोद राय, रामअवतार मण्डल, जिवछ यादव, राजदेव मण्डल र चुमन चौधरी घाइते भएका छन् । त्यसैगरी दुःखी चौधरी, शिवकुमार चौधरी, अर्जुन राय, गुणे चौधरी, कलेदेव चौधरी र अजयकुमार चौधरी पनि घाइते भएका छन् । वडा कार्यालयले गत १५ र १६ वैशाखमा राहत वितरण गरेको विषयमा भएको विवाद लम्बिँदै जाँदा त्यसले शुक्रबार उग्र रूप लिएको हो । सात सयजनालाई राहत वितरण गर्ने भनिए पनि पाँच सय १७ जनालाई मात्र दिएर आफ्ना पक्षका मान्छेहरूलाई छुटाइएको भन्दै नेपाली कांग्रेस र जनता समाजवादी पार्टीले विरोध गर्दै आएको थियो । राहत वितरणकै विषयलाई लिएर शुक्रबार दिउँसो नेपाली कांग्रेस र जनता समाजवादी पार्टीका नेता तथा कार्यकर्ता वडा कार्यालय पुगेका थिए । ‘छुटेका परिवारलाई राहत दिनुपर्ने उनीहरूको माग थियो,’ वडाध्यक्ष साहले भने, ‘यही विषयमा कुराकानी हुँदै गर्दा मेरो छातीमा पेस्तोल ताकेपछि झडप भएको हो ।’ जिल्ला प्रहरी कार्यालय सिराहाका प्रवक्ता डिएसपी विनोद घिमिरेले राहत वितरणको विषयमा नेकपा र कांग्रेस तथा जनता समाजवादीका कार्यकर्ताबीच झडप भएको बताए । दुवै पक्षले बन्दुक बोकेको कुरा आए पनि पुष्टि भने भइनसकेको भन्दै उनले घटनाका विषयमा थप अनुसन्धान भइरहेको बताए । ",https://nayapatrikadaily.com/news-details/43824/2020-05-22
21/05/2020,"वडा कार्यालयले भत्काइदियो घर, २५ दलित परिवारको बिचल्ली","लकडाउनले संकट उत्पन्न भएको वेला वडा कार्यालयले घरसमेत भत्काइदिँदा सुनसरीको हरिनगरा गाउँपालिका क्षेत्रका २५ दलित परिवारको बिचल्ली भएको छ। लकडाउनको कारण बनिबुतो गर्नसमेत नपाएर भोकभोकै बसेका दलित (मुसहर) परिवारको भएको सानो झुपडीसमेत वडा कार्यालयले भत्काइदिएको हो। घर भत्काइएपछि विपन्न परिवार खुलाआकाशमुनिबस्न बाध्य भएका छन्। हरिनगरा– ३ गौतमपुरमा बसोवास गदै आएका २५ दलित (ऋषिदेव)को घर बाटो विस्तार गर्ने नाममा वडा कार्यालयले भत्काइदिएको हो। साबिक गौतमपुर गाविस– ८ मा वर्षौंदेखि सडक किनाराको ऐलानी पर्ती जमिनमा घर बनाएर सुकुम्बासी मुसहर समुदाय बस्दै आएका छन्। बस्ने वैकल्पिक व्यवस्था नै नगरी सडक विस्तार गर्ने नाममा वडा कार्यालयले मंगलबार र बुधबार डोजर लगाएर दलित परिवारको घर भत्काइदिएको हो। लकडाउनको मारमा परेको वेला घर नभत्काउन गरेको अनुरोधलाई समेत वडा कार्यालयले बेवास्ता गरेको पीडित परिवारको गुनासो छ। स्थानीय अधिकारकर्मी पीताम्बर ठाकुरका अनुसार बाटो फराकिलो पार्ने बहानामा लकडाउनको समयमा घर भत्काइदिएपछि बस्तीका २५ परिवारको बिचल्लीभएको हाे। उनीहरू भत्काइएको घरमै खुलाआकाशमुनिशरण लिइरहेका छन्। लकडाउनको समयमा विपन्न दलित समुदायको घर भत्काएर बिचल्लीबनाउनु खेदजनक भएको दलित अधिकारकर्मी डिबी साह शंकरले बताए। ‘विपन्न दलित समुदायमाथि गाउँपालिकाले गरेको अत्याचारको हामी सशक्त प्रतिरोध गर्नेछौँ,’ उनले भने। वडा कार्यालयले स्थानीय कमल ऋषिदेव, श्यामवती ऋषिदेव, महव ऋषिदेव, प्रदीप ऋषिदेवलगायत २५ विपन्न दलित परिवारको घर भत्काएको हो। वडाध्यक्ष अरविन्द मेहताले गाउँपालिकाको निर्णयअनुसार नै सार्वजनिक बाटो विस्तार गरेको दाबी गरे। ‘हामीले कसैमाथि दमन गरेका छैनौँ, यो गाउँपालिकाकै निर्णण हो,’ उनले भने। गाउँपालिका अध्यक्ष गफार अन्सारी मियाँले भने वडा कार्यालयको योजना भएकाले आफूलाई सबै विषयको जानकारी नहुने दाबी गरे। ‘तर, सडक विस्तार गर्दा कसैलाई उठीबास बनाउने कामचाहिँगर्नुहुँदैन,’ उनले भने। ",https://nayapatrikadaily.com/news-details/43754/2020-05-21
18/05/2020,"एयरपोर्ट विस्तारको काम ठप्प, निर्माण सामग्री लिन गएका दर्जनाैँ सवारी स्थानीयद्वारा तोडफोड","त्रिभुवन अन्तर्राष्ट्रिय विमानस्थलको कोटेश्वरतर्फ ३ सय मिटर धावनमार्ग विस्तारको काम निर्माण सामग्रीको अभावले रोकिएको छ । धावनमार्गका ३ पत्रमध्ये २ पत्र पिच सम्पन्न भएपछि निर्माण सामग्री अभाव भएर काम रोकिएको हो । सरकारले निर्माण सामग्री ल्याउन सहज बनाउँदै आयोजनाको काम अगाडि बढाउने भने पनि स्थानीयले अवरोध गरेपछि काम प्रभावित भएको छ । स्थानीयले ठाउँ–ठाउँमा निर्माण सामग्री ल्याउन अवरोध गरेपछि त्रिभुवन अन्तर्राष्ट्रिय विमानस्थलको धावनमार्ग विस्तारको काम रोकिएको छ । सरकारले आयोजनाको काम नरोक्ने बताउँदै आए पनि स्थानीयले सवारीसाधन तोडफोडसहित चालकलाई कुटपिट र निर्माण सामग्री ढुवानीमा अवरोध गरेका छन् । लकडाउनकै अवधिमा काम धमाधम जारी भए पनि निर्माण सामग्री ल्याउन स्थानीयले ठाउँ–ठाउँमा अवरोध गरेपछि काम रोकिएको त्रिभुवन अन्तर्राष्ट्रिय क्षमता विस्तार आयोजनाका प्रमुख मुरारी भण्डारीले बताए । ‘१० प्रतिशत मात्रै काम बाँकी छ, सामग्री पु-याउन सकिएमा १० दिनभित्रै काम सम्पन्न गर्ने अवस्थामा छाैँ,’ भण्डारीले भने । अहिले धावनमार्ग विस्तारमा एक सयजना कामदार भित्रै बसेर काम गरिरहेका छन् । २७ सेन्टिमिटर कालोपत्र रहेको धावनमार्गको बेस एक मिटरदेखि सुरु गरिएको थियो । हालसम्म २२ सेन्टिमिटर मोटाइ कालोपत्र भइसकेको अवस्थामा एक सातादेखि काम ठप्प छ । धावनमार्ग विस्तारका लागि प्राधिकरणले अप्रिल २६ राति १२ बजेदेखि विमानस्थल बन्द गरेर काम गर्न नोटामै जारी गरेको थियो । अहिले लकडाउनका कारण बिहानदेखि रात्रिसम्म काम गर्न पाइएकाले समयमै सम्पन्न गर्ने अवस्थामा पुगेको भए पनि अन्तिम समयमा समस्या आएको भण्डारीले बताए । हालको ३ हजार मिटर धावनमार्ग विस्तारपछि ३ हजार ३ सय मिटर हुनेछ । जसमा ठूला जहाजहरू उडान र अवतरणमा सहज हुनेछ । कालिका तुन्डी जेभीलाई निर्माण ठेक्का दिइएको आयोजनको लागत करिब १ अर्ब भ्याटसहित रहेको छ । निर्माण सामग्री लिन गएका दर्जनौँ सवारी स्थानीयद्वारा तोडफोड धावनमार्ग विस्तारका लागि निर्माण सामग्री लिन गएका दर्जनौँ टिपर तोडफोड गर्नुका साथै चालकमाथि स्थानीयले कुटपिट गरेका छन् । ‘निर्माण सामग्री ल्याउने क्रममा बुङमतीको डुकुछापस्थित १४ वटा टिपरमा स्थानीयले तोडफोड गरेका छन्,’ आयोजना प्रमुख भण्डारीले भने । बुङमतीमा समस्या आएपछि काभ्रेको भकुन्डेमा टिपर पठाउँदा स्थानीयले चालकमाथि कुटपिट गरेको उनले बताए । कोरोना संक्रमण बढ्दै गएपछि स्थानीयहरूले टोलटोलमा टिपरलाई अवरोध गरिरहेकाले सामग्री ल्याउन स्थानीय प्रशासनको सहयोग माग्दासमेत समस्या आएको उनको भनाइ छ । ‘एक त सवारीपास बनाउन अप्ठ्यारो, अर्कोतर्फ फैलिँदै गएको कोभिडका कारण सबै सशंकित छन्,’ भण्डारीले भने । अहिले विमानस्थलमा जहाज उडान–अवतरण पनि बन्द रहेकाले धावन विस्तारको काम गर्न सजिलो वेला भएकाले अगाडि बढाइएको थियो,’ भण्डारीले भने । आयोजनाका लागि आवश्यक बिटुमिन भने भारतबाट ल्याइसकिएको छ । ",https://nayapatrikadaily.com/news-details/43543/2020-05-18
15/05/2020,मगरको घरभित्र पसेको निहुँमा दलित युवालाई १५ सय जरिवाना,"गुल्मीकाे कालिगण्डकी गाउँपालिका– ५ फोक्सिङका एक दलित युवालाई गैरदलितको घरमा पसेको भन्दै स्थानीय गैरदलितले १५ सय रुपैयाँ जरिवाना तिराएका छन्। फोक्सिङ रिमका नेत्र काउचा (मगर) को घरमा पसेको भन्दै सोही ठाउँका श्यामबहादुर परियार (दलित)लाई स्थानीयले सजायस्वरूप १५ सय रुपैयाँ जरिवाना गरेका हुन्। मगरको घरभित्र दलित पसेपछि घर अपवित्र भएको भन्दै पूजापाठ लगाउन भनेर आफूसँग जरिवान असुलिएको पीडित श्याम परियारले बताए। कसैलाई जातीय छुवाछुतको आरोपमा जरिवाना गर्नु गम्भीर मानव अधिकारी उल्लंघनको विषय हो। घटना २२ वैशाखको हो। स्थानीय माया परियारको मृत्यु भएपछि श्याम उनकै दाहसंस्कारमा गएर घर फर्कँदै थिए। बाटोमा ठूलो हावाहुरीसहित पानी पर्‍याे। उनी ओत खोज्दै नेत्र काउचाको घर पुगे। एकछिन घरको बलेनीमा बसे। तर, हुण्डरीले बाहिर बस्ने अवस्था नभएपछि बाध्य भएर घरका मानिसलाई सोधेरै उनी घरभित्र छिरे। आफू ज्यान जोगाउन घरभित्र पसेको परियारको भनाइछ। हावाहुण्डरी र पानी पर्न रोकिएपछि उनी आफ्नो घर गए। तर, केहीबेरमै उनलाई गाउँका केही मगर समुदाय व्यक्तिले नेत्र काउचाको घरमा बोलाएर जबर्जस्ती कागज गराएर जरिवाना तिराएका हुन्। श्याम परियार घरमा पसेपछि केहीबेरमै गाउँमा खैलाबैला मच्चियो। घरधनी नेत्र काउचाले दाजुभाइ जम्मा गरे। सबैको सल्लाहमै श्यामबहादुर परियारलाई जरिवाना गरिएको छिमेकी सन्तबहादुर काउचाले बताए। ‘कानुनी व्यवस्था जे भए पनि गाउँघरमा दलितले गैरदलितको घरमा पस्न पाइँदैन,’ सन्तबहादुरले भने, ‘गाउँको घटना गाउँमै मिलाउन हामीले दलित परिवारकै सहमतिमा थोरै जरिवाना तोकेका हौँ।’ पीडित परिवारले सात हजार जरिवाना लिन चाहेका भए पनि सन्तबहादु विपन्न भएकाले १५ सयमा कुरो मिलाएको उनको दाबी छ। ‘त्यो जरिवाना पनि घर शान्ति गर्न हो, अरू कामको लागि होइन, पूजापाठ गर्न हो,’ उनले भने। जातीय छुवाछुतसहित जरिवाना गरिएका युवा गाउँ कार्यपालिका सदस्य कौशिला परियारका छोरासमेत हुन्। आफूमाइली आमा बितेको शोकमा भएको वेला छोरालाई जातीय छुवाछुतसहित जरिवाना गरिएको गुनासो कौशिलाले गरिन्। ‘गाउँले सबै एकजुट भएर दबाब दिँदै जरिवाना गरेका छन्,’ उनले भनिन्,‘त्यतिवेला म माइली आमाको काममा भएकाले केही गर्न सकिएन। हामीमाथि अन्याय भएको छ। अब न्यायको लागि पहल गर्छु।’ कालिगण्डकी गाउँपालिका– ५ का वडाध्यक्ष थम्मनसिंह आलेले त्यतिवेला आफूलाई घटनाको विषयमा कसैले जानकारी नदिएको बताए। उनले पीडित पक्षलाई भेटेर वडा कार्यालयमा निवेदन दिन आग्रह गरेको जानकारी दिए। तर, अहिलेसम्म पीडित पक्षले कानुनी उपचारका लागि निवेदन दिएका छैनन्। घटनाको विषयमा शुक्रबार विभिन्न मानव अधिकारवादी संस्थाका प्रतिनिधिले प्रमुख जिल्ला अधिकारी भरतकुमार शर्मालाई भेटेर ध्यानाकर्षण गराएका छन्। उनीहरूले जातीय छुवाछुत गर्नेलाई कानुनी कारबाही गर्न माग गरेका छन्। प्रजिअ शर्माले घटनाको सत्यतथ्य बुझेर दोषीलाई कारबाही प्रक्रिया अगाडिबढाउने प्रतिबद्धता व्यक्त गरे।  ",https://nayapatrikadaily.com/news-details/43433/2020-05-16
14/05/2020,सीमा अतिक्रमणको विरोधमा नेविसंघको राँके जुलुस,"नेपाल विद्यार्थी संघ लमजुङले राँके जुलुस निकालेको छ । भारतले नेपालको कालापानी क्षेत्र अतिक्रमण गरेर सडक खनेको विरोधमा राँके जुलुस निकालेकाे हाे । नेविसंघले सदरमुकाम बेंसीसहरमा बुधबार साँझ अतिक्रमणविरुद्ध विरोध प्रदर्शन गरेको हो । भीमसेनथानबाट सुरुभएकाे राँके जुलुसशेरा पुगेर कोणसभामा परिणत भएको थियो । कोणसभामा बोल्दै नेविसंघ लमजुङका उपसभापति दीपक अधिकारीले अतिक्रमित नेपाली भूमि फिर्ता गर्न सरकारले कूटनीतिक पहल नगरेको र आफ्नो भूमि मिचिँदासमेत सरकार उदासीन बनेको आरोप लगाए । उनले भने, 'सरकारले छिटोभन्दा छिटो कूटनीतिक पहल गरी अतिक्रमित भूमि फिर्ता गर्नुपर्छ ।' पुत्ला दहन  सरकारको उदासीनता र भारतीय हस्तक्षेपविरुद्ध बुधबार साँझ नै नेविसंघले भारतका प्रधानमन्त्री नरेन्द्र मोदी र प्रधानमन्त्री केपी शर्मा ओलीको पुत्ला दहन गरेको छ । भारतले एकतर्फी रूपमा सडक सञ्जाल निर्माण गर्दासमेत सरकार उदासीन देखिएकाले प्रधानमन्त्रीको पुत्ला दहन गरिएको नेविसंघ लमजुङका उपसभापति अधिकारीले बताए ।  ",https://nayapatrikadaily.com/news-details/43280/2020-05-14
12/05/2020,हत्याको किटानी जाहेरी लिन माग गर्दै दुई दिनदेखि प्रहरी कार्यालय घेराउ,"रहस्यमय मृत्यु भएको घटनामा प्रहरीले किटानीजाहेरी लिन नमानेको भन्दै महिलाले दुई दिनदेखि जिल्ला प्रहरी कार्यालय घेराउ गरेका छन् । सर्केगार्ड गाउँपालिका– ४ दुल्लीकी २४ वर्षीया शान्ति थापाको २६ वैशाखमा रहस्यमय मृत्यु भएपछि माइतीतर्फकाले दुई दिनदेखि जिल्ला प्रहरी कार्यालय हुम्ला घेराउ गरेका हुन् । मृतक थापाकी आमा भियाली भण्डारीले ज्वाइँजुनराज थापाले छोरीको हत्या गरेको दाबीगरेकी छिन् । ‘मेरी छोरीको हत्या भएको हो । तर, प्रहरीले किटानी जाहेरी लिन मानेन,’ उनले भनिन्, ‘त्यसैले हामीले प्रहरी चौकी घेराउ गरेका हौँ ।’ उनीहरूले दोषीलाई कारबाही नभएसम्म शव नबुझ्ने र शव पोष्टमार्टम पनि गर्न नदिने बताएका छन् । जिल्ला प्रहरी कार्यालय हुम्लाका डिएसपी रामप्रसाद घर्तीमगरले भने इन्स्पेक्टर राजकुमार पहाडीको नेतृत्वमा घटनाको अनुसन्धानका लागि टोली खटाइएको र टोलीले प्रारम्भिक अनुसन्धानमा जुनराजले हत्या गरेको कुनै प्रमाण नभेटेकाले तत्काल हत्याको किटानी जाहेरी लिन नमिल्ने बताएका छन् । उनले ज्यानसम्बन्धी मुद्दाभने दर्ता भएको र घटनाको अनुसन्धान जारी रहेको बताए । ",https://nayapatrikadaily.com/news-details/43201/2020-05-12
10/05/2020,पानीको विषयमा झगडा हुँदा आठजना घाइते,"रुकुम पश्चिमको आठबिसकोट नगरपालिका– ३ खदीमा खानेपानीको विषयमा झगडा हुँदाआठजना घाइते भएका छन् ।घाइतेमध्ये तीनजनाको अवस्था गम्भीर रहेको र उनीहरूलाई सुर्खेत रेफर गरिएको जिल्ला प्रहरी प्रमुख प्रहरी नायब उपरीक्षक ठकबहादुर केसीले जानकारी दिए । नगरपालिकाको वडा नं. ३ कै डाँडामाथिको खानेपानी मुहानको विषयमा विवाद भएपछि खदीको तलिगाउँ र माथिगाउँका स्थानीयबीच कुटाकुट भएको हो ।केसीका अनुसार ४६ वर्षीय मदनबहादुर भण्डारी, २७ वर्षीय गणेश बोहरा र ४४ वर्षीय गोपाल बोहरालाई आठबिसकोट नगर अस्पतालमा प्रारम्भिक उपचार गरिएपछि थप उपचारका लागि रेफर गरिएको हो । यस्तै, २८ वर्षीया सुत्केरी दिलकुमारी यरी थापा, ६१ वर्षीय अनन्त बुढा, ६० वर्षीय अमृत बोहरा, ४६ वर्षीय मोहन बोहरा र शशिराम बोहरा सामान्य घाइते भएका छन । घाइतेमध्ये शशिरामबाहेक सबै तलिगाउँका रहेको स्थानीयले बताएका छन् । घाइतेमध्ये केहीको नगर अस्पतालमा उपचार भइरहेको छ भने केही उपचारपछि घर फर्किएको केसीले जानकारी दिए । घटनामा संलग्न कोही पनि पक्राउपरेका छैनन् । ‘घटनामा को–को संलग्न छन् भन्नेबारेमा अनुसन्धान भइरहेको छ,’ केसीले भने, ‘वडाध्यक्ष केशरमान विकसमेत घटनामा संलग्न रहेको बुझिन आएको छ । उहाँसहित अन्यको खोजी भइरहेको छ ।’ डाँडामाथि भन्ने ठाउँमा सुन्तला पकेट क्षेत्रको योजना परेको र त्यस ठाउँका नागरिकले उक्त मुहानको पानी त्यसैमा प्रयोग गर्न खोजेपछि विवाद सिर्जना भएको बताइएको छ । ",https://nayapatrikadaily.com/news-details/43074/2020-05-10
11/05/2020,पूर्वपतिले बलात्कार गरेकाे भन्दै महिलाले दिइन् उजुरी,"बहुविवाह बदर भएका सल्यानका एक युवकविरुद्ध जिल्ला प्रहरी कार्यालय सल्यानमा बलात्कारको मुद्दा दर्ता भएको छ। शारदा नगरपालिका–८ सिमखर्कका३३ वर्षीय युवकले शनिबार स्थानीय रारे जंगलको नर्सरीमा लगेर आफूलाई बलात्कार गरेको भन्दै पूर्वपत्नीले जिल्ला प्रहरी कार्यालय सल्यानमा उजुरीदर्ता गराएकी हुन्। बागचौरमा रहेको कुटानी पिसानी मिलबाट घरतर्फ फर्कंदै गर्दा कुटपिट गर्दै पूर्वपतिले आफूलाई जंगलमा लगेर बलात्कार गरेको भन्दै महिलाले जाहेरी दिएकाेजिल्ला प्रहरी कार्यालय सल्यानका प्रहरी प्रमुख डिएसपी ढकेन्द्र खतिवडाले जानकारी दिए। ‘अदालतको फैसलाले हामीलाई पतिपत्नी नमाने पनि मैलै तिमीलाई अझै पत्नी मानेको छु भन्दै म माथि जबर्जस्ती करणी भयो,’ महिलाले दिएको जाहेरीमा उल्लेख छ। उनीहरु दुबै बहुविवाहको सजाए भोगेर ०७६ वैशाखमा कारागारबाट छुटेका थिए । अदालतको फैसलाले उनीहरुको विवाह बदर भएको थियो । घटनापछि आरोपित युवक फरार रहेकाले खोजी कार्य जारी रहेको खतिवडाले बताए । ‘घटनाको विषयमा थप अनुसन्धान भइरहेको छ,’ उनले भने, ‘पीडित महिलाको स्वास्थ्य परीक्षण जिल्ला अस्पताल सल्यानमा गरिएको छ ।’ ",https://www.nayapatrikadaily.com/news-details/43064/2020-05-10
10/05/2020,तीनवटा एक्साभेटरमा आगो लगाएको आरोपमा विप्लवका दुई कार्यकर्ता पक्राउ,,https://www.nayapatrikadaily.com/feed-detail.php?nid=43044
05/05/2020,राहत लिन पुगेका सिराहा र  पर्साका विपन्नलाई प्रहरीको लाठी,"लकडाउनका कारण हातमुख जोड्न समस्यामा परेका सर्वसाधारणले सिराहा र पर्साका स्थानीय सरकारबाट राहत होइन, प्रहरीको लाठी उपहार पाएका छन् । सिराहाको मिर्चैया नगरपालिका र पर्साको जगरनाथपुर गाउँपालिकामा स्थानीय र प्रहरीबीच झडप हुँदा सोमबार करिब डेढ दर्जन घाइते भएका छन् । प्रदेश सरकारले उपलब्ध गराएको राहतमा स्थानीय जनप्रतिनिधिले वास्तविक पीडितको नाम काटेर आफ्ना कार्यकर्तालाई प्राथमिकतामा राखेको तथा भर्पाई गरिएभन्दा कम राहत दिएको भन्दै सर्वसाधारणले प्रश्न गरेपछि झडपको स्थिति बनेको थियो । भिड नियन्त्रण गर्न मिर्चैया–७ फूलबरियामा त प्रहरीले लाठीचार्ज मात्रै होइन, नौ राउन्ड हवाई फायर र चार सेल अश्रुग्याससमेत प्रहार गरेको छ । त्यससँगै सेना र सशस्त्र प्रहरीसमेत परिचालन गरेर स्थिति सामान्य बनाइएको छ । प्रहरीको लाठीबाट राहत लिन आएका स्थानीय दलित सियाराम महरा, शेरोदेवी महरा र दुलारचन्द्र पासवान घाइते भएका छन् । राहत माग्न आउँदा पनि प्रहरीले बल प्रयोग गरेपछि आक्रोशित बनेका स्थानीयले वडा कार्यालयमा ढुंगामुढा गरेका थिए । त्यस क्रममा इलाका प्रहरी कार्यालय मिर्चैयाका प्रमुख डिएसपी सन्तुलाल जैसवाल, असइ वीरेन्द्र मण्डल, हवल्दार सरस्वती चौधरी तथा प्रहरी जवानद्वय मोनिका अधिकारी र सावित्रा खनाल घाइते भएको जिल्ला प्रहरी कार्यालय सिराहाले जनाएको छ । झडपपछि स्थिति सामान्य पार्न नेपाल प्रहरीसँगै सेना र सशस्त्र प्रहरी पनि परिचालन गरिएको थियो । इलाका प्रहरी कार्यालय मिर्चैयाबाट ३२ जना, इलाका प्रहरी कार्यालय गोलबजारका सातजना, सशस्त्र प्रहरी बेस मिर्चैयाका १३ र सेनाको २० जनाको टोली परिचालन गरिएको थियो । वडा कार्यालयले प्रतिपरिवार १२ किलो चामल, एक किलो दाल, एक किलो नुन, पाँच सय ग्राम सोयाबिन, आधा लिटर खानेतेल राहत वितरणका लागि तयार गरेको थियो । तर, लक्षित घरपरिवार पहिचान तथा राहत वितरण समितिले छनोट गरेको सूचीबाट वडाध्यक्ष रामकुमार यादवले मनपरी ढंगले नाम हटाउने र थप्ने गरेपछि स्थानीय विपन्नले आपत्ति जनाएका थिए । ‘राहत दिनुको साटो प्रहरीले हामीमाथि लाठीचार्ज गरेको छ,’ स्थानीय रामेश्वर यादवले भने । लकडाउन सुरु भएपछि मिर्चैया नगरपालिकाले हरेक वडाका वडाध्यक्षको नेतृत्वमा लक्षित घरपरिवार पहिचान तथा राहत वितरण समिति गठन गरी अतिविपन्न र दैनिक ज्यालादारी परिवारको सूची संकलन गरेको थियो । फूलबरिया गाउँका स्थानीयसमेत रहेका समितिका सदस्य श्रवण मश्राङ्गीका अनुसार वडा क्षेत्रका दुई सय ७६ घरधुरी परिवारको सूची तयार गरी राहतका लागि सिफारिस गरिएको थियो । ‘सूची बुझाएपछि वडाध्यक्षले छनोट भएका परिवारको नाम काटेर खान–लाउन पुग्ने, वैदेशिक रोजगारीमा रहेका परिवारको नामसमेत थपेछन्,’ मश्राङ्गीले भने, ‘त्यति मात्र होइन, आर्थिक रूपले सक्षम परिवारका तीन–तीनजनालाई राहत दिइएपछि आइतबारदेखि नै अतिविपन्न र दैनिक ज्यालादारी गर्नेले राहत पाउनुपर्ने माग गर्दै आएका थिए ।’ त्यति मात्रै होइन, वडाध्यक्ष यादवले राहत सामग्री वितरण गर्नुको सट्टा आफ्नो घरसहित तीन ठाउँमा स्टक गरेर राखेको स्थानीयको आरोप छ । आफूले नाम थपेकासहित ४५ जनाको राहत सामग्री आफ्नो घरमा, ९० जनाको फूलबरियाको छघरे गाउँस्थित जनता आधारभूत विद्यालयमा र एक सय ४१ जनाको राहत वडा कार्यालयमा राखेको पाइएपछि विवाद चर्किएको थियो । त्यसबारे आइतबार मिर्चैया प्रहरीमा छलफल भए पनि वडाध्यक्ष यादवले गल्ती नसच्याएपछि सोमबार वडा कार्यालयमा ढुंगामुढा गरिएको स्थानीयको भनाइ छ । वडाध्यक्ष रामकुमार यादवले काम गर्ने क्रममा गल्ती भएको बताए । राहत बाँड्ने क्रममा केही विपन्न परिवार छुटेको भन्दै उनले दुई–तीन दिनमा उपलब्ध गराउने प्रतिबद्धता जनाएका छन् । जगरनाथपुरमा वडाध्यक्षले कम राहत वितरण गर्न थालेपछि झडप, नौ घाइते पर्साको जगरनाथपुर गाउँपालिका–१ पिडारीगुठीमा पनि राहत वितरणका क्रममा स्थानीय र प्रहरीबीच झडप भएको छ । प्रहरीको लाठीबाट नौजना घाइते भएका छन् । एकजनाको हात भाँचिएको छ । घाइते सबैको स्थानीय स्वास्थ्य चौकीमा उपचार भइरहेको छ । प्रदेश सरकारले विपन्न परिवारलाई भनेर दिएको राहत स्थानीय जनप्रतिनिधिले आफ्नो पार्टीका कार्यकर्तालाई बाँडेको र वास्तविक पीडितलाई भर्पाई गराएभन्दा कम दिएको भन्दै सर्वसाधारणले प्रश्न उठाएपछि झडपको स्थिति सिर्जना भएको थियो । राहत वितरण गर्दा वडा कार्यालयले गराएको भर्पाईमा प्रतिपरिवार चामल २५ किलो, आलु पाँच किलो, दाल दुई किलो, खानेतेल दुर्ई लिटर, प्याज दुई किलो, सोयाबिन एक किलो र साबुन चार थान उल्लेख गरिएको छ । तर, वडाध्यक्ष मगरु राउत गद्दीले चामल १० किलो, आलु एक किलो र प्याज आधा किलो मात्रै बाँड्न खोजेपछि विरोध गरिएको स्थानीय प्रमोद यादवले बताए । ‘त्यसपछि वडाध्यक्षले प्रहरी बोलाएर कुटपिट गराए,’ उनले भने । झडपपछि राहत वितरण स्थगित गरिएको छ ।  ",https://www.nayapatrikadaily.com/news-details/42701/2020-05-05
03/05/2020,भारतमा रहेका आफन्तलाई स्वदेश ल्याउनुपर्ने माग राख्दै  नगरपालिका घेराउ,"कोरोना संक्रमण फैलिन नदिन नेपाल–भारत दुवै देशबीच सीमा क्षेत्रमा आवतजावत पूर्ण बन्द गर्ने सहमतिअनुरूप कडाइगरिएको छ । दुईतिर भारतसँग सीमा जोडिएको कञ्चनपुरमा समेत सीमा क्षेत्रमा कडाइपारिएको हो । तर, भारतमा रहेका आफन्तलाई स्वदेश ल्याउनुपर्ने माग अघि सारेर कञ्चनपुरको महाकाली नगरपालिका घेराउ गरिएको छ । रोजगारीका सिलसिलामा भारतका विभिन्न सहरमा रहेका नेपालीलाई घर ल्याउनुपर्ने व्यवस्थाको माग अघि सारेर स्थानीयले शुक्रबार नगरपालिका कार्यालय घेराउ गरेका हुन् ।चुनावका वेला भारतमा रहेका आफन्तलाई जसरी भोट दिलाउन ल्याए, अहिले संकट पर्दा पनि त्यसैगरील्याउनुपर्ने व्यवस्थाको माग अघि सारेर आन्दोलनमै उत्रेका हुन् । लकडाउन नै उल्लघंन गरेर सयौँको संख्यामा नगरपालिका पुगेका स्थानीयले चुनावका वेला भारतलगायत विदेशमा रहेका आफ्ना मान्छेलाई बोलाउन कर गर्ने, तर अहिले संकट पर्दा जनप्रतिनिधिले ल्याउन पहल नगरेको उनीहरूको आरोप छ । नेकपाका युवा नेता एवं महाकाली नगरका स्थानीय भरत भट्टले लकडाउनका कारण भारतमा अड्किएका आफन्तलाई स्वदेश फिर्ताको माग राखेर स्थानीयले नगरपालिका कार्यालय घेराउ गरेको बताए । उनका अनुसार भारतमा रहेका नेपालीलाई खाद्यान्न बस्नको समस्या भएकाले यथाशीघ्रनेपाल फर्काउनुपर्ने माग अघि सारेका छन् । उनीहरूले भारतबाट ल्याएर नेपालमा क्वारेन्टाइनमा बस्न तयार भएको बताएका छन् । चीनमा पनि कोरोना संक्रमण हुँदा सरकारले आफ्ना नागरिकलाई उद्धार गरेर ल्याएको भन्दै भारतमा रहेका नेपालीलाई किन नल्याउने भन्दै प्रश्न गरिरहेका छन् । महाकाली नगरपालिका प्रमुख वीरबहादुर सुनारले कामका लागि भारतमा रहेका नेपालीका आफन्तले स्वदेश फिर्ता ल्याउनुपर्ने माग अघि सारेर कार्यालयमा आएको बताए । नगरप्रमुख सुनारका अनुसार भारतमा रहेका आफन्तले राखेको माग नगरपालिकाको कार्यपालिका बैठकबाट निर्णयसमेत गरेर स्थानीय प्रशासन, प्रदेश र संघीय सरकारलाई पत्राचार गरेको बताए । ‘जनताले हामीसँग राखेको माग सीधै हामीले निर्णय नै गरेर प्रदेश र संघीय सरकारमा बुझाएका छौँ,’ नगर प्रमुख सुनारले भने, ‘यो विषय हाम्रो तहबाट हुँदैन।’ शुक्रबार कञ्चनपुरका प्रमुख जिल्ला अधिकारी नूर खतिवडासहितको टोलीसँग पनि स्थानीयले यथाशीघ्रभारतमा रहेका आफन्तलाई स्वदेश ल्याउनुपर्ने माग अघि सारेका थिए । नगरप्रमुख सुनारका अनुसार कञ्चनपुरका प्रमुख जिल्ला अधिकारी खतिवडाले पनि यो दुवै देशको विषय भएकाले भारतमा रहेका नेपाली फिर्ता ल्याउने विषयमा पहल थालिने बताएका थिए । पुनर्वास नगरका स्थानीयले समेत भारतबाट नेपाल आउने नेपालीलाई सीमा क्षेत्रबाट फकाईएको भन्दै उनीहरूलाई पनि नेपाल ल्याएर क्वारेन्टाइनमा राख्नुपर्ने माग अघि सारेका थिए । पुनर्वास नगरपालिका– ९ का वडाध्यक्ष नारायण जैसीले स्थानीयबाट भारतमा रहेका नेपाली फिर्ताको माग गरिएको बताए । स्थानीयले भारतमा रहेका आफन्तसंकटमा रहेकाले उनीहरूको उद्धार गर्नमा सहयोग नगरे आन्दोलनको चेतावनी दिएका छन् । भारतबाट गत १८ चैतमा नेपाल फर्किन लागेका दुई सय तीनजनालाई भारतको वनबासा, टनकपुरका क्वारेन्टाइनमा राखिएको छ । उनीहरूलाई पनि फिर्ता ल्याउनुपर्ने माग अघि सारेका छन् । तर, स्थानीय प्रशासनले भने गृहको आदेश कुरिरहेको जनाउँदै आएको छ । ",https://nayapatrikadaily.com/news-details/42495/2020-05-01
29/04/2020,सर्केगार्ड गाउँपालिकाका प्रमुख प्रशासकीय अधिकृतद्वारा वडाध्यक्षमाथि हातपात,"सर्केगार्ड गाउँपालिकाका प्रमुख प्रशासकीय अधिकृत रुद्रबहादुर शाहीले सर्केगार्ड गाउँपालिका– ५ का वडाध्यक्ष कर्णजंग शाहीमाथिहातपात गरेका छन् । मंगलबार गाउँपालिकाको कार्यपालिकाको बैठकमा प्रमुख प्रशासकीय अधिकृत रुद्रबहादुर शाहीले वडाध्यक्ष कर्णजंग शाहीमाथिहातपात गरेका हुन् । वडा नम्बर ५ का वडाध्यक्ष कर्णजंग शाहीले वैशाख ६ गते फेसबुकबाट सर्केगार्ड गाउँपालिकामा केही कर्मचारीहरू हिटलरको स्वरूपमा राजनीतिगरिरहेका छन्, त्यसैले हाम्रो वडामा सबै कामहरू हुँदाहुँदैपनि बजेट फ्रिज हाल्ने प्रयास गर्दै छन् भन्ने स्टाटस लेखेका थिए । मंगलबार सर्केगार्ड गाउँपालिकाको कार्यपालिकाको बैठकमा वडाध्यक्ष शाहीसहित पाँचवटा वडाका अध्यक्षले उद्धार राहत कोष, विपत्व्यवस्थापन कोष, विपन्नलक्षित कोष, भैपरी आउने खर्च पदाधिकारी बैठक भत्ता भम्रण खर्चलगायतका अन्य जानकारी दिनुपर्ने भन्दै माग पत्र पेसगरे । मागपत्र पेसगर्न क्रममा भनाभन भएपछि प्रमुख प्रशासकीय अधिकृत रुद्रबहादुर शाहीले आफूमाथि हातपात गरेको बताए । प्रमुख प्रशासकीय अधिकृत शाही पनि आफूलाई अध्यक्ष कर्णजंग शाहीले पहिला हातपात गरेको दाबी गर्छन् । यता सर्केगार्ड गाउँपालिकाका प्रमुख प्रशासकीय अधिकृत रुद्रबहादुर शाहीका अनुसार गत वर्ष वडा नम्बर ५ को वडा भवन निर्माणमा २४ लाखको स्टिमेट भएको थियो । आठ लाख श्रमदानमा निर्माण भएको बताए । वडाध्यक्षले मर्मत भन्दै रकम कमाउन खोजेको प्रमुख प्रशासकीय अधिकृतको आरोप छ । प्रमुख प्रशासकीय अधिकृत शाहीका अनुसार अध्यक्षसँग वडाका विषयमा कुरा हुँदै थियो त्यही बेलुका गएर फेसबुकमा स्टाटस लेखेको आक्रोश व्यक्त गरे । गाउँपालिका अध्यक्ष कृष्ण रोकायाका अनुसार एक हप्ता पहिलो वडाको भवनको विषयमा विवाद थियो ।  ",https://nayapatrikadaily.com/news-details/42357/2020-04-29
29/04/2020,"धनीलाई राहत दिएको, तर विपन्न र मजदुरलाई नदिएको भन्दै वडा कार्यालयमा तालाबन्दी","राहत वितरणको विषयलाई लिएर असन्तुष्टस्थानीयले शुक्लाफाँटा नगरपालिका– ५ कार्यालयमा तालाबन्दी गरेका छन् । मंगलबार दिउँसो शुक्लाफाँटा नगरपालिका– ५ गजमुनीका स्थानीयले वडा कार्यालयमा तालाबन्दी गरेका हुन् । उनीहरूले राहत वितरणमा जनप्रतिनिधिले विभेद गर्दै आफन्त र धनी वर्गलाई राहत दिएको, तरगरिब, विपन्न र मजदुरलाई नदिएको भन्दै वडा कार्यालयको मूलगेटमै तालाबन्दी गरेका हुन् । स्थानीय गणेश नाथले पाउने व्यक्तिले राहत नपाएपछि वडा कार्यालयमा तालाबन्दी गरिएको बताए । ‘हाम्रो नाम संकलन गरियो, तर राहत पाइएन,’ उनले भने, ‘राहतका लागि पटकपटक वडामा आउँदा भोलिभोलिभन्दै ढाँटियो ।’ स्थानीय हरिदेवी भट्टले घरमा बिहानसाँझ खाननपुग्ने भए पनि वडाबाट राहत नपाइएको दुःखेसो पोखिन् । राहतकै विषयलाई लिएर लकडाउन उल्लंघन गर्दै राजमार्गमा नाराबाजीसमेत गरेका थिए । कांग्रेसनिकटका युवाहरूले आफूविरुद्ध नाराबाजी र व्यक्तिगत प्रतिशोध साँधेको वडाध्यक्ष कमल गिरीले बताए । उनीहरूले वडा कार्यालयदेखि राजमार्ग हुँदै नगरपालिका कार्यालयसम्म वडाध्यक्ष गिरीविरुद्ध नाराबाजी गर्दै राजीनामाको माग अघि सारेका छन् । वडाध्यक्षगिरीले राहत वितरणमा कुनै पनि विभेद नभएको बताए । ‘राहतको मापदण्डभित्र पर्ने सबै समेटेका छौँ,’ उनले भने, ‘दिनुपर्नेलाई दिएकै छौँ, छुटाएका छैनौँ ।’ उनका अनुसार वडामा १२ सय आठ परिवारलाई सरसफाइका लागि साबुन वितरण गरिएको छ । १३ वादी समुदायका परिवारसहित तीन सय ४८ परिवारलाई राहत दिने लक्ष्य रहेको उनले बताए । ‘हामीले वडाका सबै घरघरमा पुगेर साबुन वितरण गरेका छौँ,’ उनले भने, ‘भाडामा बस्ने विद्यार्थी, अन्य स्थानीय एवं भारतीय नागरिकलाई समेत राहत दिन्छौँ।’ राहत वितरणमा वडाबाट कुनै पनि त्रुटिनहुने उनले बताए । स्थानीय गोकुलदेव अवस्थीले वडाबाट राहत वितरणमा सुनुवाइनभएपछि बाध्य भएर नगरपालिकाको कार्यालय गएको बताए । वडाबाट ज-जसको राहतका लागि फारम भरियो, उनीहरूलाई राहतबाट वञ्चित गराएर हुनेखानेहरूलाई राहत वितरण गरेको उनको आरोप छ । ‘वडाबाट हामी नगरप्रमुख दिलबदादुर ऐरलाई भेट्न गएका हौँ,’ उनले भने, ‘मेयर सावले सबैलाई राहतमा समेट्ने वचन दिएकाले हामी उताबाट फर्किएर आयौँ।’ तालाबन्दीको विषयमा स्थानीय प्रशासन, मेयर दिलबहादुर ऐर, वडाध्यक्ष कमल गिरीलगायतले छुटपुट र वास्तविक पीडितलाई राहत दिने बताएपछि केही घन्टापछि ताला खोलिएको थियो । तर, आन्दोलनरत पक्षका गोकुलदेव अवस्थीलगायतले प्रतिपक्षीविना ताला खोलिएको भन्दै आपत्तिजनाएका थिए । ",https://www.nayapatrikadaily.com/news-details/42293/2020-04-28
27/04/2020,राहतमा पक्षपात गरेको भन्दै वडा कार्यालयमा तालाबन्दी,"राहत वितरणमा पक्षपात भएको भन्दै केआइसिंह गाउँपालिका– ६ भूमिराजमाडौंको वडा कार्यालयमा तालाबन्दी गरिएको छ । सरकारले दैनिक ज्यालादारी गर्ने तथा विपन्न परिवारलाई राहत वितरण गर्नु भने पनि भूमिराजमाडौंमा पक्षपातपूर्ण व्यवहार गरेर आफन्त र हुनेखानेलाई वितरण गरेका कारण तालाबन्दी गरेको स्थानीय यकेन्द्र भट्टले बताए । वडाध्यक्ष दीपबहादुर बलायरले आफूलाई भोट नदिएका आधारमा विपन्न परिवारलाई राहत पाउनेको सूचीमा नाम समावेश नभएका कारण तालाबन्दी गरेको भट्टले आरोप लगाएका छन्। विपन्न परिवारलाई राहत नदिएसम्म तालाबन्दी नखोल्ने भट्टले बताए । तालाबन्दीको सन्दर्भमा वडाध्यक्ष दीपबहादुर बलायरसँग टेलिफोनमा कुरा गर्ने प्रयास गर्दा उहाँको फोन अफ भएकाले कुरा हुन सकेन ।राहत पाउनैपर्ने व्यक्तिछुटेको भएमा तत्काल नाम समावेश गरेर राहत दिने विषयमा गाउँपालिका स्पष्टरहेको केआइसिंह गाउँपालिकाका अध्यक्ष लोकेन्द्र शाहीले बताए । शाहीले भने,‘छोटो समयमा नाम संकलन गर्दा छुटेको भएहामी सच्याउन तयार छौँ, मैले त्यो कुरा राहत वितरण कार्यक्रममा समेत भनेको छु ।’ घटनाका विषयमा जानकारी नभएकाले के भएको हो भनेर बुझ्नका लागित्यहाँ टोली पठाएको अध्यक्ष शाहीले बताए । ",https://www.nayapatrikadaily.com/news-details/42207/2020-04-27
24/04/2020,छाक टार्न समस्या भएपछि राहत माग्दै उपमहानगरपालिका घेराउ,"एक महिना लामो लकडाउनका कारण छाक टार्न समस्या भएपछि धनगढी उपमहानगरपालिका-१, त्रिवेणीचोकका बासिन्दाले उपमहानगरपालिकाको कार्यालय घेराउ गरेका छन् । मजदुरी गरेर जीविकोपार्जन गर्दै आएका स्थानीयले लकडाउनले काम गर्न नपाएपछि भोकै बस्नुपर्ने अवस्था आएको दुखेसो पोखे । पटकपटक माग गर्दा पनि उपमहानगरपालिकाले राहत नदिएको उनीहरूको गुनासो छ । ‘हामी आफू त भोकभोकै बस्थ्यौँ, छोराछोरीलाई के खुवाउनु ?’ स्थानीय वसन्ती गुप्ताले भनिन्, ‘रोगले होइन भोकले मर्नुपर्ने अवस्था आउन थाल्यो ।’ घरमा भएको खाद्यान्न सकिएको र किन्नलाई पैसा पनि नरहेको उनले बताइन् । राहत माग्दै उपमहानगरपालिका तीन दिन पुगे पनि नपाएको अर्की स्थानीय लक्ष्मी सिंहले बताइन् । खान पुगेर राहत माग्न नआएको उनले बताइन् । ‘कोरोनाको डरले मान्छे घरमै बसिरहेका छन्, हामीलाई राहत माग्दै यहाँ आउने रहर थिएन,’ उनले भनिन्, ‘वडाध्यक्षले फोनै उठाउँदैनन् । यहाँ पनि कोही भेटिएनन् ।’ वडा नम्बर १ का अन्य ठाउँमा राहत वितरण गरिए पनि डेरामा बस्ने आफूहरूलाई नदिएको उनले दुखेसो गरिन् । धनगढीमा रिक्सा चलाउँदै आएका कैलालीको गौरीगंगा नगरपालिका–७, चौमाला घर भएका लालबहादुर कामी पनि दैनिक छाक कसरी टार्ने भन्ने चिन्तामा छन् । किनेर राखेको खाद्यान्न सकिएको उनले बताए । वडा नम्बर १ मा डेरा गरी बस्ने उनले स्थानीयलाई राहत वितरण गरिए पनि डेरामा बस्नेलाई नदिएर राहत वितरणमा जनप्रतिनिधिले भेदभाव गरेको आरोप लगाए । १० चैतयता रिक्सा चलाउन नपाएका उनी यातायात बन्द भएपछि भाडाको कोठाबाट घर जान पनि पाएका छैनन् । ‘पैसा र खाद्यान्न सकियो । रिक्सा चलाउने मान्छेलाई उधारो पनि कसले पत्याउने ?’कामीले भने, ‘भोकै बस्नुपर्ने अवस्था आयो ।’ जनप्रतिनिधिले भाडामा बस्नेलाई पाखा लगाएर आफूनिकटलाई मात्र राहत वितरण गरेको धनगढीकै मिना नेपालीले बताइन् । डेरा लिएर बस्नेहरू झन् समस्यामा परेका उनले बताइन् । धनगढीमा पहुँच भएकालाई मात्र राहत वितरण भएको भन्दै स्थानीयले विरोध गर्दै आएका छन् । उपमहानगरमा राहत वितरणको संयोजन गरिरहेका नगरस्तरीय विपत् व्यवस्थापन उपसमितका संयोजक प्रेम बिसीले राहत वितरणमा विभेद नभएको स्पस्ट गरे । नगरभित्र हालसम्म ६ हजार एक सय तीन परिवारलाई राहत वितरण गरिएको जानकारी दिँदै उनले राहत वितरणमा केही परिवार छुटेका बताए । गत ४ वैशाखदेखि राहत विरण बन्द गरेर सबै वडामा राहत पाउन छुटेकाको तथ्यांक संकलन भइरहेको उपमहानगरले जनाएको छ । प्रतिपरिवार १० किलो चामल, एक किलो दाल र आधा लिटर तेल वितरण गरिएको छ । प्रदेश सरकारले राहत वितरणको मापदण्ड तोकेकाले अब प्रतिपरिवार ३० किलो चामल, तीन किलो दाल, दुई लिटर तेललगायत अन्य खाद्यान्न वितरण गरिने संयोजक बिसीले बताए । ",https://www.nayapatrikadaily.com/news-details/42026/2020-04-24
25/04/2020,सल्यानमा विप्लव नेकपाका एक कार्यकर्ता पक्राउ,विप्लवनेतृत्वको नेकपाका एक कार्यकर्तालाई सल्यानबाट प्रहरीले पक्राउ गरेको छ । कुमाख गाउँपालिका– २ स्विकोटनिवासी ४६ वर्षीय भीमबहादुर रावतलाई नियन्त्रणमा लिएको प्रहरीले जनाएको छ । गत असोज १७ गते उनको घरमा पेस्तोल फेला परेपछि उनीविरुद्ध हातहतियार तथा खरखजाना मुद्दादायर भएको थियो । सोहीआरोपमा उनलाई पक्राउ गरिएको जिल्ला प्रहरी कार्यालयका प्रहरी प्रमुख डिएसपी ढकेन्द्र खतिवडाले जानकारी दिए । पुरानो मुद्दा भएकाले रावतलाई लकडाउनको समयमा घरमा लुकी बसेको सूचनाको आधारमा नियन्त्रणमा लिएको उनले बताए । ,https://www.nayapatrikadaily.com/news-details/42053/2020-04-25
31/03/2020,नातिको खुकुरी प्रहारबाट घाइते वृद्धदम्पतीकाे अवस्था चिन्ताजनक,"दक्षिणकाली–४, बाँसबारीमा नातिको खुकुरी प्रहारबाट घाइते भएका ८१ वर्षीय हजुरबुबा कृष्ण मगर र ८१ वर्षकै हजुरआमा मिश्री मगर गम्भीर घाइते भएका छन् । खुकुरी प्रहारबाट गम्भीर घाइते वृद्धदम्पतीको ट्रमा सेन्टरमा उपचार भइरहेको र दुवैजनाको अवस्था चिन्ताजनक रहेको प्रहरीले जनाएको छ । १९ वर्षीय विजय मगरको खुकुरी प्रहारबाट छिमेकी ५० वर्षीय कान्छा श्रेष्ठ पनि गम्भीर घाइते भएका छन् । श्रेष्ठको भने मनमोहन अस्पतालमा उपचार भइरहेको छ । खुकुरी प्रहार गरेर फरार रहेका विजय मगरलाई प्रहरीले आज मंगलबार बिहान १ बजे ललितपुरको बुंगमतीबाट पक्राउ गरेको छ । महानगरीय प्रहरी परिसर काठमाडौंका प्रवक्ता डिएसपी होबिन्द्र बोगटीका अनुसार सोमबार अपराह्नचार बजे घरमै छिमेकी श्रेष्ठसँग गफ गरिरहेका वृद्धदम्पतीलाई मगरले एक्कासिखुकुरी प्रहार गरेका थिए । घाइते तीनैजनालाई प्रहरीले तत्काल उद्धार गरेर अस्पताल पुर्‍याएको थियो । किन भयो घटना ? सानैमा बुबा गुमाएका विजयलाई आमाले पनि सानैमा छाडेर अर्कैसँग विवाह गरेर गएकी थिइन् । टुहुरो बनेका विजयलाई हजुरबुबा र हजुरआमाले हुर्काएका थिए । हजुरबुबा र हजुरआमाले विजयलाई बुबाको नामको अंशसमेत नामसारी गरिदिएका थिए । तर, लालपुर्जा भने उनलाई दिइएको थिएन । लागुऔषधको कुलतमा फसेका विजयले हजुरबुबा र हजुरआमासँग पटकपटक पैसा र घरजग्गाको लालपुर्जा माग्ने गरेका थिए । तर, सम्पत्ति सकाउने डरले हजुरबुबा र हजुरआमाले उनलाई लालपुर्जा दिएका थिएनन् । सोमबार सोही विषयमा विजयले खुकुरी प्रहार गरेको प्रहरीको प्रारम्भिक अनुसन्धानबाट खुलेको छ । घटनाको अनुसन्धान भइरहेको प्रहरीले जनाएको छ । ",https://www.nayapatrikadaily.com/news-details/39440/2020-03-24
